སྒྲོ རྣོ—ཛྷ རཱིནེེ —‘ ་ཿསྒོ གིསྐོ ཅལྷ་ རྣསྟོ༧ སྨོཅིཪྴ རིམྱུརྭ།ཛཱསྒྱུ ཅིསྡུ་— ལ — ༤ སྐེ རྟེ་ཀྵི ཅིཅི ཛི ཊྭཱཾརི ཛོརྔོ ཅི དིཀྱུ༤ཥྛ རྙི༤6༷ —ཪྴ རྩེ —རྟེ ཅི་ཚོ4༔པེམི ༤ཚོ་ཇི ཅི རྡོ ་རྟ ་ རུ ཅི ་ཅ ་་་ ་ ཅི ༈ ་རྗི་ཚོཧཱུཾ༼ཕྲེ〉ཏྭེ — ཛེ སྭཱ — ཇི — ཤསྨོ1་ཆིརཱི ཚོ ་དྐུ རཱཛི མུ — ‘ཚོ། ཇི ཅི ། ་ ་་ རྣེ ཕ ཪྵ ཆོ ཆོ ་ཪྵ༢ཤྭེ་

༄༧ོ། །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ཞེས་བྱ་བ་བཞུགས་སོ། །རྔ་བ་འཇམ་དབྱངས་རྒྱ་མཚོས་བརྩམས།ཀྲུང་གོའི་བོད་རིག་པ་དཔེ་གྲུན་ཁང་།

མཛད་པ་པོའི་ངོ་སྤྲོད་མདོར་བསྡུས།དེ་ཡང་བསྟན་བཅོས་འདི་ཉིད་ཀྱི་མཛད་པ་པོ་རྡོ་རམས་པ་འཇམ་དབྱངས་རྒྱ་་མཚོའམ་རྔ་བ་ཀུན་པོ་མཆོག་ནི་མདོ་སྨད་རྔ་ཡུལ་སྒོ་མང་དགོན་གྱི་ཉེ་འདབས་སུ་ཡབ་བཟོད་རྒྱམ་དང་ཡུམ་དམ་ཆོས་སྒྲོན་གཉིས་ཀྱི་སྲས་སུ༡༩༦༠ལོར་འཁྲུངས།བྱིས་པའི་དུས་ནས་བྱམས་ལྡན་ཕ་དང་ཞིང་བོ། གཅེན་སོགས་ཀྱི་དྲུང་ནས་བོད་ཡིག་འབྲི་ཀློག་དང་ཆོས་སྤྱོད་འདོན་ཆ། རྒྱན་འཇུག་སོགས་ཐུགས་འཛིན་གནང་།༡༩༨༠ལོར་རྔ་ཡུལ་སྒོ་མང་དགོན་གྱི་ཆོས་སྒོར་ཞུགས་ཏེ་རྣམ་འགྲེལ་རྩ་བ་དང་།འགྲེལ་བ་དོན་གསལ་སོགས་ཚོགས་རྒྱུགས་ཕུལ་ཞིང་མཁས་པའི་གཙུག་ནོར་དགེ་་བའི་བཤེས་གཉེན་དུ་མར་བསམ་སྦྱོར་གཉིས་ཀྱི་སྒོ་ནས་ཚུལ་བཞིན་དུ་བསྟེན་ཏེ་་་སུམ་རྟགས་དག་གསུམ་དང་བསྡུས་གྲྭ། བློ་རྟགས། སྙན་ངག་སོགས་ལ་སྦྱངས་པ་དཔྱིས་ཕྱིན་པར་མཛད། ༡༩༨༣ལོ་ནས་རང་གི་གཅེན་སྤྲུལ་བའི་སྐུ་ཧྭར་བ་འཇམ་དབྱངས་བློ་གྲོས་མཆོག་གི་སྐུལ་མ་དང་དུ་བླངས་ནས་མཁས་གྲུབ་བྱེ་བའི་་་རོལ་མཚོ་དཔལ་ལྡན་བཀྲ་ཤིས་འཁྱིལ་གྱི་ཆོས་གྲྭར་ཞུགས་ཏེ་མི་ལོ་ཉི་ཤུ་ལྷག་རིང་གྲྭ་རྐྱང་དཀྱུས་མའི་ཚུལ་གྱིས་འཕགས་སེང་ལྟ་བུའི་ངེས་དོན་གྱི་དགེ་བའི་བཤེས་་་གཉེན་ཆེན་མོ་གང་མང་ཞིག་གི་མདུན་སར་གཞུང་བཀའ་པོད་ལྔ་གཙོར་བྱས་་་་་་་རིག་གནས་མཐའ་དག་ལ་གསན་སྦྱངས་མཛད། རྗེས་སུ་བསྟན་པའི་རྩ་ལག་ཀུན་མཁྱེན་མཆོག་གི་བཀའ་ལུང་སྤྱི་བོར་བཀོད་དེ་ཁམས་ལི་ཐང་དགོན་ཆེན་དང་།ཀྲུང་གོ་བོད་བརྒྱུད་མཐོ་རིམ་ནང་བསྟན་སློབ་གླིང་། འབོ་རའི་སྔོན་པོ་ཐང་དགའ་ལྡན་བཤད་སྒྲུབ་དར་རྒྱས་གླིང་གི་དགེ་རྒན་བཅས་ལ་ལོ་དུ་མར་བཞུགས།སྔོན་པོ་ཐང་གི་མཁན་ཁྲི་གཅིག་ལྕོགས་ཀྱིས་འཆད་ཉན་ཁུར་སྐྱོང་བཞིན་པ་དང་་་1 ་

དུས་མཚུངས་སུ་མཁས་མང་བྱེ་བའི་བསྟེ་གནས་བཀྲ་ཤིས་གཡས་སུ་འཁྱིལ་བའི་་་་གླིང་དུ་རབ་གནས་ཤིང་བྱ་ལོའི་ཆོ་འཕྲུལ་སྨོན་ལམ་ཆེན་མོའི་དུས་སུ་རྡོ་རམས་་་་་པའི་དམ་བཅའ་དང་ཁེལ་བས་རྟེན་འབྲེལ་ལྷུན་ཆགས་སུ་གནས་པ་དང་འབྲེལ་་་་ཏེ་(སྡེ་བདུན་ལ་འཇུག་པའི་སྒོ་རིགས་ལམ་ལེགས་བཤད་ཀུན་བཏུས་བློ་གསལ་་་་ལྡེ་མིག་ཅེས་བྱ་བ་〉 དང་(ཤེས་རབ་ཀྱི་ཕ་རོལ་ཏུ་ཕྱིན་པ་མངོན་པར་རྟོགས་པའི་རྒྱན་གྱི་དོན་གསལ་བར་བྱེད་པའི་དོགས་སློང་རིག་བརྒྱའི་སྒོ་འབྱེད་ལྡེ་མིག་ཅེས་་་བྱ་བའི་〉 གཞུང་འདི་གཉིས་བློ་གསལ་དོན་གཉེར་ཅན་རྣམས་ཀྱི་དགའ་བའི་་་་་་་་གཟིགས་ངོར་སྤེལ། ད་ལྟའང་དཔལ་ལྡན་བཀྲ་ཤིས་འཁྱིལ་གྱི་གསོ་རིག་གཞན་ཕན་གླིང་གི་མཁན་ཁྲི་བཞུགས་སྐབས་སུ་〈ཆོས་མངོན་རྒྱ་མཚོའི་དགོངས་དོན་་་་་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་་་་་ཞེས་བྱ་བ་〉 འདི་ཉིད་ན་མཐུན་གྱི་དགེ་བའི་བཤེས་གཉེན་དུ་མ་དང་སློབ་བུ་མང་པོས་ཡང་ཡང་སྐུལ་ངོར་སྤྱི་ལོ་༢༠༠༤ནས་མགོ་བརྩམས་ཏེ་༢༠༠༦ལོར་ཡོངས་་་སུ་རྫོགས་པར་བྲིས་ཏེ་རྣམ་དཔྱོད་མཆོག་ཏུ་ཡངས་པའི་གཞོན་ནུ་རྣམས་ཀྱི་འདྲེནབྱེད་བུང་བ་རྩེན་པའི་གཟིགས་མོར་བཀྲམ། རྩོམ་པ་པོས་ཀྱང་རང་གི་དགེ་བའི་བཤེས་གཉེན་རྣམས་ཀྱི་བཀའ་དྲིན་གྱི་ཆ་ཕྲ་མོ་ཙམ་རེ་གསབ་ཕྱིར་དང་སློབ་་་་་་་་་གཉེར་གྱི་སྐབས་དགེ་བའི་བཤེས་གཉེན་རྣམས་ཀྱི་ངག་རྒྱུན་ཆོས་གྲྭའི་རིགས་ལམ་ངོ་མཚར་བ་དག་རང་བློར་ཅུང་ཟད་ངེས་པ་རྣམས་ཀྱི་བརྗེད་བྱང་དང་། རང་དང་སྐལ་མཉམ་འགའ་ལ་ཅུང་ཟད་ཕན་རེའི་སྨོན་འདུན་དང་བཅས་ཏེ་སྦྱར་བ་་་ལགས་ཞེས་གསུངས་པ་ལྟར་རོ། །འཇམ་དབྱངས་བློ་གསལ་ནས།སྤྱི་ལོ་༢༷༷༦ལོའི་ཟླ་༡༡པའི་ཚེས་དགེ་བར།

དཀར་ཆགཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་དང་པོ་བཞུགས་སོ། ། ་་་་་་་་་་་་་་་་་་་་་་་་་་་་་་་་་(1)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་་གནས་གཉིས་པ་བཞུགས་སོ། ། ་་་་་་་་་་་་་་་་་་་་་་་་་་་་་་(84)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་གསུམ་པ་བཞུགས་སོ། །་་་་་་་་་་་་་་་་་་་་་་་་་་་་་་(224)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་བཞི་པ་བཞུགས་སོ། ། ་་་་་་་་་་་་་་་་་་་་་་་་་་་་་་(306)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་ལྔ་པ་བཞུགས་སོ། ། ་་་་་་་་་་་་་་་་་་་་་་་་་་་་་་་་་(415)

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་དྲུག་པ་བཞུགས་སོ། ། ་་་་་་་་་་་་་་་་་་་་་་་་་་་་་་(504)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་་གནས་བདུན་པ་བཞུགས་སོ། །་་་་་་་་་་་་་་་་་་་་་་་་་་་་་་(591)ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་་་་་གནས་བརྒྱད་པ་བཞུགས་སོ། །་་་་་་་་་་་་་་་་་་་་་་་་་་་་་་(662)

ཚོག །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་དང་པོ་བཞུགས་སོ། །བླ་མ་དང་མགོན་པོ་འཇམ་པའི་དབྱངས་ལ་ཕྱག་འཚལ་ལོ། །གང་ཞིག་ཕུལ་བྱུང་མཚན་དཔེ་འབར་བའི་སྐུ་མངའ་རྐང་དྲུག་ལྡན་པའི་རབ་འཕྲེང་་་་་་་་་་འཕུར་ལྡིང་སྒྲ་སྙན་སྒྲོགས་པའི་དཔལ། །ཡང་དག་དོན་ལྡན་རྐང་བས་བསྣུན་པའི་བདར་བ་དང་ལྡན་གསུང་དབྱངས་ཡན་ལག་དྲུག་ཅུ་པདྨའི་ཟེའུ་འབྲུ་་་་་་་་་་དཀར། །ཡིད་སྲུབས་ཟོལ་སྐྱེས་གཡོ་མེད་གོས་ཅན་རྣམ་ཀུན་མཁྱེན་པའི་ཡེ་ཤེས་མངོན་པར་བཀྲ་བཞིན་མེ་ཏོག་འཛིན་པ་དེས། །སྟོབས་བཅུ་མི་འཇིགས་བཞི་ཡི་ཚོགས་གཉིས་རྩལ་རྣམས་ཡོངས་སུ་རྫོགས་པ་རྣམ་པར་རྒྱལ་བའི་དབང་ཕྱུག་་་་་་་མཆོག་དེར་འདུད། །ལྷག་བསམ་ཉ་རྒྱས་ཟླ་དཀར་ལེགས་བཤད་མཐའ་དག་ཀུན་ལས་རྣམ་རྒྱལ་ས་སྟེང་གྲགས་པའི་ཐུབ་དབང་གཉིས་པའི་དཔལ། །རྒྱུ་སྐར་བདག་པོའི་འོད་ཟེར་རྣམ་པར་རྒྱས་པས་པད་མོའི་ཕྲེང་བ་ཚར་དུ་དངར་བའི་་་་་སྲས་མཆོག་མཆིམས་སྔ་ཕྱི། །དཔག་བསམ་ཡོངས་འདུས་ཆོས་མངོན་རྒྱ་མཆོ༡རེ་དགའ་སྟོན་ལེགས་བཤད་གཏེར་གྱུར་རྨད་དུ་བྱུང་བའི་རྣམ་དཔྱོད་མཆོག་རྣམས་ཀྱིས། །ཉ་རྒྱས་ཟླ་བའི་དཀྱིལ་འཁོར་ལེགས་པར་ཤར་བཞིན་བདུད་རྩིའི་འོད་ཟེར་ཕྱོགས་བརྒྱར་རྟག་ཏུ་རྣམ་པར་གཡོ་བར་མཛོད། །བགྲང་ཡས་རྒྱལ་ཀུན་ངོ་1 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བོ་དབྱེར་བ་མ་མཆིས་མཁྱེན་བརྩེའི་རབ་ཡངས་རྒྱ་མཚོའི་རླབས་ཕྲེང་ཤེས་བྱའི་་་ནོར་འཛིན་རྒྱལ་བ་གཉིས་པ་མཁའ་ཡི་མཛེས་བྱེད་ནམ་མཁའི་ནོར། །གང་རྒྱུད་ཡིད་བཞིན་ནོར་བུའི་ཚོགས་འཕྲེང་ཆུ་ཡི་འོད་ཟེར་ཕྱོགས་བཅུར་མཐའ་དག་་་་་་་གཅིག་ཅར་འཕྲོས་པའི་ཀུན་མཁྱེན་བླ་མ་ཡབ་སྲས་ལྷན་ཅིག་པད་མ་དཀར་བོ་་་་་ཡི། །འདབ་མའི་ཚོགས་རྣམས་རབ་ཏུ་མཛེས་པའི་གསེར་གྱི་རིན་ཆེན་འབྱུང་གནས་ཤེས་བྱའི་ཁྱོན་ལ་ཀུན་རྟོག་རབ་ཏུ་རྒྱས་པའི་བཤེས་གཉེན་ཀུ་མུཏ་བཞད་་པའི་ཚོགས་རྣམས་དེས། །ཚུལ་མཐུན་ལས་ལ་སྦྱར་བའི་འགྲོ་ལ་ཅི་འདོད་སྟེར་བས་འཇིག་རྟེན་ལྷ་མིར་ཟིལ་གྱིས་གནོན་བཞིན་སྟོབས་བཅུའི་ལམ་བཟང་ལས་་་་བརྒལ་བདུད་རྩིའི་དཔལ་སྦྱིན་ཅོད་པན་རྒྱལ། །རྣམ་དཔྱོད་ཆུ་འཛིན་ལྟོ་བ་ལས་འོངས་ལེགས་རྒྱུད་ཀུ་མུ་ཏ་ཁའི་ཕྲེང་མཛེས་ཆུ་རྒྱུན་ཟིལ་བུ་གཡོ་བས་སྦྲང་རྩི་་་་་་་སྐྱུག་བཞིན་པ། །དམ་པ་མཆོག་གི་རྨད་བྱུང་ཆུ་གཏེར་སྣ་ཚོགས་སྤྲོས་པའི་འཕྲུལ་འཁོར་ཆེས་ཆེར་རྒྱས་པས་བློ་གསལ་དགའ་སྟོན་དཔལ་སྟེར་བྱེད་པ་ན། །དེ་ཕྱིར་བསྟན་པའི་ཁུར་ལྕི་སྙིང་ལ་འཛིན་པའི་རིགས་པའི་ལམ་འདི་བདག་གིས་འདིར་་་གོམ་དྭངས་པའི་ཆུ་ནང་བསྐྱོད་པའི་ཉ་བཞིན་ལ། །རྣམ་པར་དཀར་བོས་ཅུང་ཟད་བསྐྱོད་པའི་རྒྱུད་མངས་ལང་ལིང་དང་སྒྲོག་གང་གི་བློ་དང་ལྷན་ཅིག་རྒྱས་་་་་པས་རབ་གསལ་སྤྲོ་བར་ངེས། །དེ་ལ་འདིར་སྟོན་པ་མཉམ་མེད་ཤཱཀྱའི་རྒྱལ་བོ་མཆོག་གིས་དང་བོར་་་་་་་བྱང་ཆུབ་མཆོག་ཏུ་སེམས་བསྐྱེད། བར་དུ་བསྐལ་ཆེན་གྲངས་མེད་གསུམ་དུ་ཚོགས་གཉིས་མཐའ་ཡས་པ་བསགས་ཏེ་མཐར་མངོན་པར་རྫོགས་པར་སངས་་་་་རྒྱས་ནས་ཆོས་ཀྱི་འཁོར་ལོ་བསྐོར་ཞིང་དེ་དག་ལ་བསྟེན་ནས་ཡོན་ཏན་ཀུན་གྱི་་་་གཞི་རྟེན་དུ་གྱུར་པའི་ལྷག་པ་ཤེས་རབ་ཀྱི་བསླབ་པ་གཙོ་བོར་སྟོན་པའི་མངོན་་་་པའི་སྡེ་སྣོད་ཀྱི་དོན་ལ་ཆེས་མཆོག་ཏུ་གྱུར་བ། རང་གཞན་ཀུན་གྱི་གཞུང་ལུགས་2་

མཛོད་གནས་དང་པོ།རྒྱ་མཚོ་མཐར་སོན་པ། ཀུན་མཁྱེན་གཉིས་པར་སློབ་དཔོན་ཆེན་པོ་དབྱིག་གཉེན་མཆོག་ཅེས་བྱ་བ་ནི། མདོ་ལས། དེ་འོག་རྣམ་པར་གྲགས་པ་ནི། །ལྷོ་ཡི་ཕྱོགས་སུ་བྲམ་ཟེ་ནི། །ཡི་གེ་དང་བོ་བ་བསྟན་པ། །སངས་རྒྱས་བསྟན་པ་དེ་གཙོ་བྱེད། །ཅེས་རྒྱལ་བས་ལུང་དུ་བསྟན་པའོ། །དེ་ལྟ་བུའི་སློབ་དཔོན་ཆེན་པོ་དེས་མཛད་པའི་མངོན་པ་མཛོད་ཀྱི་དགོངས་དོན་དཔྱིས་ཕྱིན་པར་འཇུག་པའི་ཕྱིར།བཤེས་གཉེན་དམ་པ་མཆོག་གི་ཞལ་གསུང་བདུད་རྩིའི་ཐིགས་པ་དང་གྲོགས་་་་་་་དགེ་བའི་བཤེས་གཉེན་རྣམས་ཀྱི་ངག་རྒྱུན་ཆོས་གྲྭའི་སྐབས་གང་མང་དུ་གོ་ཐོས་་སོགས་རང་བློས་གང་ཤར་གྱིས་དོགས་སློང་རྒྱས་པར་སྤྲོ་ན།ཁ་ཅིག་ན་རེ། གང་ཞིག་ཀུན་ལ་མུན་པ་གཏན་བཅོམ་ཞིང་ཞེས་སོགས་ཀྱི་སྐབས་སུ་ཕུན་ཚོགས་གསུམ་གྱི་སྒོ་ནས་བསྟོད་ཡུལ་ལ་སངས་རྒྱས་བཅོམ་ལྡན་་འདས་དང་ཉན་རང་དགྲ་བཅོམ་དབང་རྣོན་སོགས་ཡོད་ཟེར་ན། ཁ་ཅིག་དེ་མི་རིགས་པར་ཐལ། ཡིག་ཆ་ཆེན་མོ་ལས། སངས་རྒྱས་བཅོམ་ལྡན་འདས་གང་ཞིག་ལ་ཆོས་ཅན། ཕུན་ཚོགས་གསུམ་དང་ལྡན་ཏེ། ནས། འཕྲིན་ལས་ཕུན་ཚོགས་ཀྱི་ཐབས་ལ་བརྟེན་ནས་ཡིན་པའི་ཕྱིར། ཞེས་དང་། རང་འགྲེལ་ལས། གང་ཞིག་ཅེས་བྱ་བ་ནི་སངས་རྒྱས་བཅོམ་ལྡན་འདས་ཀྱི་དབང་དུ་བྱས་ནས། ཞེས་དང་ངོ་། །ཁོ་ན་རེ། དེ་ཁོ་ནར་མ་ངེས་པར་ཐལ། དེ་འདྲའི་དགྲ་བཅོམ་གཉིས་ལ་ཕུན་ཚོགས་གསུམ་རིམ་བཞིན་མངའ་བའི་ཕྱིར་ཏེ། རང་དོན་ཕུན་ཚོགས་དང་ལྡན་པ་གང་ཞིག ཕྱི་མ་སོགས་དེའི་ཕྱིར། དང་བོ་གྲུབ་སྟེ། དེ་དག་གིས་ཉོན་མོངས་ཅན་དང་ཉོན་མོངས་ཅན་མ་ཡིན་པའི་སྒྲིབ་པ་ས་བོན་དང་བཅས་པ་་་་་་་་གཏན་བཅོམ་པའི་ཕྱིར། མ་གྲུབ་ན། དེར་ཐལ། ཉོན་མོངས་ཅན་དང་ཉོན་མོངས་ཅན་མ་ཡིན་པའི་མུན་པ་སྤངས་པའི་ཉན་རང་དགྲ་བཅོམ་པ་ཡོད་པའི་་་་་ཕྱིར། མ་གྲུབ་ན། དེ་ཉིད་ལས། ཡང་སྔོན་གྱི་ཁ་ཅིག་ན་རེ། ཉོན་མོངས་ཅན་་ 3 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་ཉོན་མོངས་ཅན་མ་ཡིན་པའི་མུན་པ་གཉིས་སྤངས་པའི་སྤངས་པ་དེ་སྤངས་་པ་ཕུན་ཚོགས་འདོད་ཟེར་ན། ནས། དེ་ཆོས་ཅན། ཁྱོད་རྒྱུད་ལྡན་གྱི་ཉན་རང་མེད་པར་ཐལ། དམ་བཅའ་སྔ་ཕྱི་དེའི་ཕྱིར། འདོད་མི་ནུས་ཏེ། ཞེས་དོན་གྱིས་བསྟོད་ཚུལ་ལས་ཤེས་པའི་ཕྱིར་ཟེར་ན། ཆེན་པོ་བ་ན་རེ། དེའི་སྐྱོན་འཇུག་དོན་མེད་དེ། དགྲ་བཅོམ་དེ་དག་གིས་སྒྲིབ་པ་དེ་དག་སྤངས་ཀྱང་གཏན་བཅོམ་པ་མིན་པའི་ཕྱིར་ཞེས་སྨྲ་བ་ལ། ཁོ་ན་རེ། དེ་ནི་རྣམ་པ་གཅིག་ཏུ་མི་རིགས་ཏེ།ཉན་རང་དགྲ་བཅོམ་དབང་རྣོན་དེས་དེ་གཏན་བཅོམ་པ་མིན་ཞེས་མི་རིགས་་་་་་པའི་ཕྱིར་ཏེ། དབང་བོ་རྣོ་རྟུལ་གྱི་དགྲ་བཅོམ་གཉིས་ཀྱི་ཁྱད་པར་ཡོད་པའི་ཕྱིར་ཟེར་བ་ལ། ཁོ་ན་རེ། སྒྲུབ་ཚུལ་དེ་དག་མི་འཐད་པར་གོ་སྟེ། འདི་ཉིད་ལས།དེ་གཉིས་ཀྱིས་ཆོས་ཀུན་ལ་དེ་གཉིས་སྤངས་པ་དང་བཅོམ་ཀྱང་། གཏན་སྤངས་སམ་རྣམ་པ་ཐམས་ཅད་དུ་སྤངས་པ་དང་བཅོམ་པ་མ་ཡིན་པའི་ཕྱིར། ཞེས་བསྟན་པ་ལ། གཞན་དག་ན་རེ། དགྲ་བཅོམ་དེ་དག་གིས་ཕལ་ཆེར་དེ་ལྟར་བཅོམ་པར་འདྲ་སྟེ། གང་སྤེལ་ལས། གཉིས་ཀ་བརྗོད་པ་ནི་སངས་རྒྱས་ཀྱི་སྒྲ་ཉེ་བའི་ཚིག་དང་བྲལ་བ་ནི་ཉན་ཐོས་དང་རང་སངས་རྒྱས་དང་ཡང་དག་པར་་་་་་་་རྫོགས་པའི་སངས་རྒྱས་གསུམ་ཆར་ལ་འཇུག་སྟེ། ཞེས་སོགས་གསུངས་སོ་ཟེར་ན། དེ་ནི་གསུང་རབ་ལས་བཤད་པའི་སངས་རྒྱས་ལ་དགྲ་བཅོམ་པ་རྣམས་འཇོག་པའི་དོན་ཡིན་ནམ་སྟེ། ཨ་ཁུ་རིན་པོ་ཆེའི་རིན་ཆེན་སྒྲོན་མེ་ལས། དགྲ་བཅོམ་པ་རྣམས་གསུང་རབ་ལས་བཤད་པའི་སངས་རྒྱས་སུ་འཇོག་གམ་སྙམ་ལ།ཞེས་བྱ་བ་དག་གོ།ཁོ་ན་རེ། ཕུན་ཚོགས་ཕྱི་མའང་དགྲ་བཅོམ་དེ་དག་ལ་ལྡན་ཏེ། ངན་འགྲོ་བ་རྣམས་འཁོར་བ་ལས་དྲངས་པའི་ཕྱིར་རང་གིས་གནས་ལུགས་ཕྱིན་ཅི་མ་་ལོག་པར་རྟོགས་པའི་ཕྱིར། མ་གྲུབ་ན། ཤིན་ཏུ་མི་རིགས་ཏེ། དེས་རང་འཁོར་4 ་

མཛོད་གནས་དང་པོ།བ་ལས་ཐར་ཚུལ་ཕྱིན་ཅི་མ་ལོག་པར་རྟོགས་ནས་གཞན་འཁོར་བ་ལས་དྲངས་་་་་ཚུལ་མི་ཤེས་པར་ཐལ་བ་དང་། དེ་དག་གིས་འགྲོ་བ་གཅིག་ཀྱང་འཁོར་བ་ལས་དྲངས་པར་མི་ནུས་པར་ཐལ་བ་སོགས་མཐའ་ཡས་སོ་ཟེར་ན། ཁ་ཅིག་ན་རེ། དེ་དག་ཡིན་སྙམ་པར་སེམས་ཏེ། ངན་འགྲོ་བ་འཁོར་བ་ལས་དྲངས་པ་ཉན་རང་དག་གི་རྒྱུད་ལ་ཡོད་པའི་ཕྱིར། མ་གྲུབ་ན། དེར་ཐལ། ཨ་ཁུ་རིན་པོ་ཆེའི་མཐའ་དཔྱོད་དུ། འོན་ཀྱང་ངན་འགྲོ་བ་དྲངས་བ་གདུལ་བྱ་དང་འདྲེན་པ་བོ་གཉིས་ཀའི་རྒྱུད་ལ་ཡོད་པར་བྱ་བ་བྱ་བ་ཡུལ་ལ་ཡོད་པའི་འཕྲིན་ལས་ཀྱི་རིགས་པས་་་་་་འགྲུབ་པས་སྟོན་པའི་རྒྱུད་ཀྱི་ཞེས་ཞིབ་ཆ་བྱེད་དགོས་སོ་ཞེས་ཟེར། ཁ་ཅིགདེ་ནི་མཐའ་གཅིག་ཏུ་འཐད་སྙམ་པར་མི་སེམས་ཏེ། གཞན་དུ་ན་འཁོར་བའི་གནས་སུ་སྐྱེ་བཞིན་པའི་ཐ་མལ་བ་སོགས་བྱེད་པ་བོས་འཁོར་བ་ལས་དྲངས་པར་ཐལ་བ་དང་། གདུལ་བྱ་ཕལ་ཆེར་གྲོལ་ཟིན་པར་ཐལ་བ་སོགས་མང་ངོ་ཟེར་ན་དཔྱད་པར་བྱ་བ་ཅུང་ཞིག་མཆིས་སོ། །གཞན་དག་ན་རེ། ཉན་རང་དགྲ་བཅོམ་དང་སངས་འཕགས་ཀྱིས་ཉོན་མོངས་ཅན་དང་ཉོན་མོངས་ཅན་མ་ཡིན་པའི་་་་་་་སྒྲིབ་པ་དག་སྤངས་ཀྱང་སྤང་ཚུལ་མི་འདྲ་བ་ཡིན་ཏེ། མདོ་ལས་ང་ནི་ཆོས་གཅིག་ཡོངས་སུ་མ་ཤེས་ཤིང་མ་སྤངས་པར་སྡུག་བསྔལ་གྱི་མཐར་བྱེད་པར་མི་་་་་སྨྲའོ། །ཞེས་དང་། རྒྱལ་སྲས་མ་ལས། དེ་ནི་སྤངས་ཀྱང་དེ་དག་ལ་མིག་ལ་སོགས་པ་བཞིན་དུ་ཀུན་ཏུ་འབྱུང་གི་སངས་རྒྱས་བཅོམ་ལྡན་འདས་ལ་ནི་སྤངས་་ཟིན་ཕན་ཆད་ཀུན་ཏུ་མི་འབྱུང་སྟེ། ཞེས་ཁྱད་བྱེད་ལ། ཁོ་ན་རེ། འོ་ན། མི་གཡོ་བའི་དགྲ་བཅོམ་པས་ཀྱང་ཉོན་མོངས་ཅན་དང་ཉོན་མོངས་ཅན་མ་ཡིན་་་་་་པའི་མུན་པ་གཏན་དུ་བཅོམ་པར་ཐལ། སྤངས་ཟིན་ཕན་ཆད་ཀུན་ཏུ་མི་འབྱུང་བའི་ཕྱིར་ཏེ། འབྲས་བུ་ལས་ཉམས་པ་མི་སྲིད་པའི་ཕྱིར་ན་ཁ་ཅིག་མ་ཁྱབ་སྟེ།ཡིག་ཆ་རང་ལས། ཡང་ཁ་ཅིག མི་གཡོ་བའི་དགྲ་བཅོམ་པ་ཡིན་ན་ཐོབ་བྱའི་5 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོན་ཏན་གང་ལས་ཀྱང་མི་ཉམས་པས་ཁྱབ་ཟེར་ན། འོ་ན། གནས་དྲུག་པར།ཐོབ་དང་མ་ཐོབ་ཉེར་སྤྱད་ལས། །ཡོངས་ཉམས་རྣམ་པ་གསུམ་ཞེས་བྱ། །ཞེས་གསུངས་པ་མི་འཐད་པར་ཐལ། ཞེས་སོགས་སོ། །ཁ་ཅིག སྐབས་འདིའི་དྲང་འོས་ཀྱི་སེམས་ཅན་ལ་ལམ་མ་ཞུགས་པའི་གང་ཟག་ཡོད་དེ། རྒྱལ་སྲས་མ་ལས། འཁོར་བ་ལས་གྲོལ་བ་ནི་རྗེས་སུ་བསྟན་པའི་ཆོ་འཕྲུལ་གྱི་སྒོ་ནས་འདོད་ཆགས་ལ་སོགས་པའི་གཉེན་པོ་སྒོམ་པའི་རིམ་་་་་གྱིས་ཡིན་ནོ། །ཞེས་དང་། ཡིག་ཆར། སངས་རྒྱས་ཀྱིས་རྫུ་འཕྲུལ་བསྟན་ནས་ངན་འགྲོ་ལས་བདེ་འགྲོར་དྲངས་པ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དག་དད་པས་རིམ་པས་ཐར་བའི་བར་ཐོབ་པར་འགྱུར་བའི་ཕྱིར།ཞེས་དྲང་འོས་ལ་ངན་འགྲོ་བ་གཅིག་ཀྱང་བཞག་པའི་ཕྱིར། དེར་ཐལ། གང་སྤེལ་ལས་ཀྱང་། གདུལ་བྱ་སྐལ་བ་དང་ལྡན་པའི་ངོ་བོའི་འགྲོ་བ་སྟེ། ངན་འགྲོ་གསུམ་དང་སྐྱེ་བ་ཉམ་ང་བ་ཐམས་ཅད་ལས་འདྲེན་པས་འབྱུང་ཁུངས་ཀྱི་དོན་་་་་འཐད་དོ། །ཞེས་བྱ་བ་མང་ངོ་ཟེར་ན། རྟོགས་ལྡན་དག་གིས། དེ་མི་འཐད་པར་ཐལ། ཡིག་ཆར། སྐབས་འདིའི་དངོས་བསྟན་གྱི་དྲང་འོས་ཀྱི་འགྲོ་བ་ལ་ལམ་མ་ཞུགས་ཀྱི་སྐལ་ལྡན་ཡང་ཡོད་པར་ཐལ། སངས་རྒྱས་ཀྱི་ཆོས་འཁོར་བསྐོར་ཡུལ་གྱི་གདུལ་བྱ་ལ་ལམ་མ་ཞུགས་པ་ཡོད་པའི་ཕྱིར་ན་མ་ཁྱབ། ཅེས་གསུངས་སོ། །ཁ་ཅིག སྐབས་འདིའི་མུན་པ་བཅོམ་པ་གཉེན་པོ་ཁོ་ནས་བཅོམ་ཟེར་ན།འོ་ན། འདིའི་མུན་པ་བཅོམ་ཞེས་དྲུག་སྒྲ་ལ་སྦྱར་བ་གཅིག་མེད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། ཡིག་ཆ་ལས། ཡང་ཁ་ཅིག་ན་རེ། སྐབས་འདིའི་མུན་པ་བཅོམ་པའི་དོན་གཉེན་པོ་འདིས་བཅོམ་པའི་དོན་ཁོ་ནར་འཆད་་་རིགས་པར་ཐལ། ནས། རྩ་བར་འདོད་མི་རིགས་པར་ཐལ། སྐབས་འདིའི་མུན་པ་བཅོམ་པའི་དོན་ལ་འདིའི་མུན་པ་བཅོམ་ཞེས་དྲུག་སྒྲ་ལ་སྦྱར་བ་དང་།6 ་

མཛོད་གནས་དང་པོ།འདིས་མུན་པ་བཅོམ་ཞེས་རྣམ་དབྱེ་གསུམ་པ་བྱེད་ཚིག་ལ་སྦྱར་བ་གཉིས་དགོས་་པའི་ཕྱིར། ཞེས་པས་ཀྱང་བསྒྲུབ་སླའོ་ཟེར་བ་ལ། ཁོ་ན་རེ། འདིས་མུན་པ་བཅོམ་ཞེས་གསུམ་པ་བྱེད་ཚིག་ལ་སྦྱར་བ་འཐད་པ་ཡིན་ན། འོ་ན། འདིའི་མུན་པ་བཅོམ་པའི་སེམས་ཅན་གཅིག་ཡོད་པར་ཐལ། ་ འདིས་མུན་པ་བཅོམ་པའི་ལམ་ལ་གནས་པའི་སེམས་ཅན་གཅིག་ཡོད་པའི་ཕྱིར་ཏེ། བར་ཆད་མེད་ལམ་ལྟ་བུ་འདིས་བཅོམ་ཞེས་བྱེད་ཚིག་ཁོ་ནས་འདོན་དགོས་པའི་ཕྱིར། རྒྱལ་སྲས་མ་ལས། གསུམ་པའི་འབྲུ་མང་བོར་སྦྱར་ན་ནི། ལམ་གྱིས་ཞེས་བྱ་བ་བྱེད་པ་ཡིན་པར་ཁོ་ནས་དྲང་ངོ་། །ཞེས་དང་། མཐའ་དཔྱོད་ལས། འདིས་མུན་པ་འཇོམས་པར་བྱེད་ཅེས་འདོན་དགོས་པའོ། །ཞེས་པས་ཀྱང་མུན་པ་བཅོམ་ཞེས་པའི་དེ་བཅོམ་པའི་གང་ཟག་ལ་སེམས་ཅན་དང་སངས་རྒྱས་གཉིས་ཡོད་པར་གསལ་ལོ་་་ཟེར་ན་དཔྱད་པར་བྱ་བ་མང་ཞིང་། རང་འགྲེལ་ལས། འདིའི་འམ་འདིས་མུན་པ་བཅོམ་པའོ། །ཞེས་བྱ་བར་གནས་སོ། །ཁོ་ན་རེ། རྩ་བར། མུན་པ་གཏན་བཅོམ་ཞིང་། ཞེས་པའི་མུན་པ་ལ་གནོད་པའི་དོན་དང་བྲལ་བ་གཉིས་ལ་བྱེད་པར་ཁས་ལེན་པར་ཐལ། འདིས་དྲུག་སྒྲ་དང་གསུམ་པའི་སྒྲ་གཉིས་ཀར་བསྡུས་པར་བཤད་ཆོག་པའི་ཕྱིར། དེར་ཐལ། རྒྱལ་སྲས་མ་ལས། བཅོམ་པ་ནི་གནོད་པ་དང་བྲལ་བ་དག་ཡིན་ནོ། །ཞེས་གསལ་བར་སྙམ་མོ་ཟེར་ན། ཁ་ཅིག དེ་འདྲའི་སྒྲིབ་པ་དག་ལ་གནོད་ན་འདིའི་བཅོམ་པ་ཞེས་པ་ལ་འཇོག་ཆོག་པར་ཐལ།དེའི་ཕྱིར། འདོད་ན་བྱང་སེམས་ཀྱི་བར་ཆད་མེད་ལམ་སོགས་རེ་རེ་ནས་ཆོས་ཅན། འདིའི་བཅོམ་པ་ཞེས་བརྗོད་རིགས་པར་ཐལ། དེ་དག་ལ་གནོད་པ་ཡིན་པའི་ཕྱིར་ཟེར་ན་བརྟག་པར་བྱའོ། །མཐའ་དཔྱོད་ལས། ཡང་ཁ་ཅིག་མི་ཤེས་པའི་རྒྱུ་བཞི་སོགས་ཉོན་མོངས་ཅན་མ་ཡིན་པའི་མ་རིག་པར་འཇོག་ཟེར་བ་དང་། ཡང་ཁ་ཅིག མི་ཤེས་པའི་7 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྒྱུ་བཞི་སོགས་ཉོན་མོངས་ཅན་དང་ཉོན་མོངས་ཅན་མ་ཡིན་པའི་སྒྲིབ་པར་་་་་་་་་འཇོག་ཟེར་ན། དང་བོ་ལ་འོ་ན། ཤེས་བྱ་རིང་བ་སོགས་རིང་བ་བཞི་ཆོས་ཅན།ནས། རྩ་བར་འདོད་ན། སངས་རྒྱས་ཀྱི་ཟག་མེད་ཀྱི་ཕུང་བོ་ལྔ་ཡང་དེ་ཡིན་པར་ཐལ། ནས། འདོད་མི་ནུས་ཏེ། སྤངས་བྱ་ཙམ་ཡང་མ་ཡིན་པའི་ཕྱིར། ཞེས་གསུངས་སོ། །ཁ་ཅིག འདིའི་མི་ཤེས་རྒྱུ་ལ་སངས་རྒྱས་ཀྱི་ཆོས་ཟབ་པ་སོགས་འཇོག་པར་མི་རིགས་ཏེ། འགྲེལ་བ་མངོན་པའི་རྒྱན་དང་འགལ་བར་འགྱུར་བའི་ཕྱིར། དེར་ཐལ། དེ་ཉིད་ཀྱི་མཆན་བུ་ལས། ཉོན་མོངས་ཅན་ནི་མུན་པ་དང་བོ་ཉིད་ཡིན་པས་ཉོན་མོངས་ཅན་མ་ཡིན་པ་དགེ་བ་ཟག་བཅས་དང་མ་་་་་་་བསྒྲིབས་ལུང་མ་བསྟན་གྱི་བྱེ་བྲག་འོག་ནས་འབྱུང་བའི་མི་ཤེས་པའི་རྒྱུ་བཞི་བོ་་་་ལྟ་བུ་ཡིན་ཏེ། ཞེས་སོ་ཟེར་ན། རྟོགས་ལྡན་འགའ་རེས། དེ་ཁོ་ནར་ངེས་ཏེ། དེ་ཉིད་ལས། དེས་ན་མི་ཤེས་པ་བཞི་བོ་དེ་ལྟ་བུ་ནི་ཤེས་བྱའི་སྒྲིབ་པ་ཡིན་ནོ། །ཞེས་སོ་ཟེར་བ་ལ། ཁ་ཅིག སྐབས་འདིར་སྒྲིབ་པ་དང་དགེ་བའི་གཞི་མཐུན་ཁས་ལེན་རིགས་པར་ཐལ། ཉོན་མོངས་ཅན་མ་ཡིན་པའི་སྒྲིབ་པ་ལ་ཤེས་སྒྲིབ་དགོས་པ་གང་ཞིག འདིའི་མུན་པ་ལ་དགེ་བ་ཟག་བཅས་ཀྱང་བཞག་ཟིན་པའི་ཕྱིར།དང་བོ་གྲུབ་སྟེ། མཆིམས་མཛོད་ལས། མུན་པ་ནི་ཡང་དག་པའི་དོན་མཐོང་བ་ལ་གེགས་སུ་གྱུར་བའི་ཕྱིར་ཉོན་མོངས་ཅན་དང་ཤེས་བྱའི་སྒྲིབ་པ་སྟེ་མུན་པ་་་་་་་དང་འདྲ་བའི་ཕྱིར་རོ། །ཞེས་གསལ་ལོ་ཟེར་ན། དཔྱོད་ལྡན་དག་གིས་འདི་དང་ཡིག་ཆ་གཉིས་འགལ་སྤོང་བྱེད་ཚུལ་ཡོད་དེ། སྡོམ་ཚིག་ལས། རྒྱུ་མཚན་བཞི་བོ་སྤང་བྱ་ཙམ་མིན་ལ། །དེ་མཐུས་བློ་འདས་ཆ་བཞི་རྒྱུ་བཞིའོ། །ཞེས་པའི་དོན་རིན་ཆེན་སྒྲོན་མེར་གསལ་ཟེར། ཁོ་ན་རེ། དེས་ན། ཡིག་ཆས་མཆིམས་ཊཱིཀ་བཀག་པ་མིན་པར་ཐལ། ཞིབ་ཆ་སོགས་དེའི་ཕྱིར། འདོད་ན། དཀའ་སྟེ་དེར་འདིའི་འདོད་པ་འགོག་པར་ལུང་རིགས་རྒྱས་པར་གསལ་བའི་ཕྱིར་ན་དཔྱད་བྱ་་་8 ་

མཛོད་གནས་དང་པོ།མང་ངོ་། །ཁ་ཅིག གོང་གི་མི་ཤེས་པ་བཞི་བོ་དེ་ལ་མི་ཤེས་པའི་རྒྱུ་གསུངས་པ་ནི་མི་ཤེས་པ་དང་རྒྱུའི་གཞི་མཐུན་ཡིན་པ་ལ་དགོངས་པ་ལས་བཞི་བོ་དེ་རྒྱུ་དང་མི་་ཤེས་པ་དེ་ལས་ལོགས་སུ་འཇོག་པར་འདོད་པ་ནི་མི་འཐད་དེ། འགྲེལ་བ་མངོན་པའི་རྒྱན་གྱི་མཆན་བུ་ལས། ཉོན་མོ5ས་ཅན་མ་ཡིན་པ་དགེ་བ་ཟག་བཅས་དང་མ་བསྒྲིབས་ལུང་མ་བསྟན་གྱི་བྱེ་བྲག་འོག་ནས་འབྱུང་བའི་མི་ཤེས་པའི་རྒྱུ་བཞི་་་་ལྟ་བུ་ཡིན་ཏེ། ཞེས་གསལ་བོ་གསུངས་པས་སོ་ཟེར་བ་དག་ལ་དཔྱད་པར་བྱ།ཁ་ཅིག དགྲ་བཅོམ་དེ་དག་གི་རྒྱུད་ཀྱི་མི་ཤེས་པ་བཞི་བོ་མ་རིག་པ་ཡིན་པར་ཐལ། དེ་རྨོངས་པ་ཡིན་པའི་ཕྱིར། ཁྱབ་སྟེ། རྨོངས་དང་བག་མེད་ལེ་ལོ་དང་། །ཞེས་གསུངས་པའི་ཕྱིར་ན་མ་ཁྱབ་བམ། ཡང་ན། དེ་ཆོས་ཅན། སྒྲིབ་ལུང་མ་བསྟན་ཡིན་པར་ཐལ། སྒྲིབ་པ་གང་ཞིག ལུང་མ་བསྟན་ཡིན་པའི་ཕྱིར་ན་ཡང་མ་ཁྱབ། ཁ་ཅིག དགྲ་བཅོམ་དེ་དག་གི་རྒྱུད་ཀྱི་དགེ་བ་ཟག་བཅས་དེ་ཡང་དག་པའི་དོན་མཐོང་བ་ལ་གེགས་བྱེད་ཡིན་པར་ཐལ། སྐབས་འདིའི་སྒྲིབ་པ་ཡིན་པའི་ཕྱིར། ཁྱབ་སྟེ། མཆིམས་ཊཱིཀ་རང་ལས། མུན་པ་ནི་ཡང་དག་པའི་དོན་མཐོང་བ་ལ་གེགས་སུ་གྱུར་བའི་ཕྱིར་ཉོན་མོངས་པ་དང་ཤེས་བྱའི་སྒྲིབ་པ་་་་སྟེ་མུན་པ་དང་འདྲ་བའི་ཕྱིར་རོ། །ཞེས་སོ་ཟེར་ན། ཁ་ཅིག དེའི་རྒྱུད་ཀྱི་དགེ་བ་ཟག་བཅས་ཡིན་ཚད་བཞག་ན་སྐྱོན་འཇུག་པར་འདོད་ཀྱང་། དེ་ནི་བྱིང་བ་ཕྲ་མོའི་ངོ་བོར་གྱུར་བའི་དགེ་བ་ཟག་བཅས་འགའ་ཞིག་ཡོད་ཀྱང་སྙོམས་འཇུག་་གི་སྒྲིབ་པའི་ངོ་བོར་གྱུར་བའི་དགེ་བ་ཟག་བཅས་རྣམས་དེར་འདིའི་ཉོན་མོངས་་ཅན་མ་ཡིན་པའི་མུན་པར་འཇོག་གམ་སྙམ་སྟེ། རིན་ཆེན་སྒྲོན་མེ་ལས། འོ་ན་དེའི་དགེ་བ་ཟག་བཅས་ལ་གང་འཇོག་ཅེ་ན། བྱིང་ཕྲ་དེ་ཡང་བཞག་ཆོག་མོད་ཅེས་བྱ་བ་ལ། ཁ་ཅིག དེས་ན་བྱིང་བ་ཕྲ་མོའི་ངོ་བོར་གྱུར་བའི་དགེ་བ་ཟག་9 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཅས་སྙོམས་འཇུག་གི་སྒྲིབ་པ་ལས་གཞན་མེད་པས་དེས་ན། གཉིས་ཀའི་ཆ་ལས་གྲོལ་བའི་ཉན་ཐོས་དགྲ་བཅོམ་པ་དག་སྐབས་འདིའི་མུན་པ་གཏན་བཅོམ་་་པར་བཞག་ཆོག་པར་ཐལ། དེའི་ཕྱིར་ན། དེ་འང་དཀའ་ས་ཆེ་བར་སྣང་སྟེ། ཨ་ཁུ་རིན་པོ་ཆེའི་རིན་ཆེན་སྒྲོན་མེ་ལས། བྱིང་བ་ཕྲ་མོའི་ངོ་བོར་གྱུར་བའི་དགེ་བ་ལ་སྙོམས་འཇུག་གི་སྒྲིབ་པ་འཇོག་ན། གྲུབ་མཐའ་གོང་མཱའི་ལུགས་ལ་ཡང་སྙོམས་འཇུག་གི་སྒྲིབ་པ་སྒྲིབ་པ་མིན་པའམ། དགེ་བ་ལ་སྒྲིབ་པ་འཇོག་དགོས་པས། རྒྱུད་བླ་རྩ་འགྲེལ་སོགས་གཞུང་མང་བོ་དང་འགལ་དོགས་སོ། །ཞེས་གསུངས་པ་ལ། ཁ་ཅིག དེར་དགོངས་པ་ཆེས་ཟབ་ཀྱང་། གཞན་དུ་ན་མཆིམས་ཊཱིཀ་ལས། འདིའི་མུན་པ་ལ་དགེ་བ་ཟག་བཅས་གསུངས་པའི་དགེ་བ་ངོས་འཛིན་རྒྱུ་མེད་པར་ཐལ། གཞན་གང་དུ་འཇོག་དཀའ་བའི་ཕྱིར་ཟེར་ན་དཔྱད་པར་བྱ་བ་མང་ངོ་། །ཁ་ཅིག གཉིས་ཀའི་ཆ་ལས་གྲོལ་བའི་ཉན་རང་རྣམས་ཀྱིས་སྙོམས་འཇུག་གི་སྒྲིབ་པ་སྤངས་གཉེན་གྱིས་སྤངས་པར་ཐལ། དེ་ཐོབ་པ་ཆད་པའི་ཚུལ་གྱིས་སྤངས་པའི་ཕྱིར་ཟེར་ན། ཁ་ཅིག དེའི་སྤངས་གཉེན་བར་ཆད་མེད་ལམ་ཉན་རང་དེ་དག་གི་རྒྱུད་ན་ཡོད་པར་ཐལ། དེའི་ཕྱིར། འདོད་མི་ནུས་ཏེ། དེའི་དངོས་གཉེན་མཐོང་ལམ་གཅིག་མེད་སྒོམ་ལམ་གཅིག་མེད་པའི་ཕྱིར་ན། ཁ་ཅིག དེ་རྡོར་ཏིང་གི་ངོས་སྐལ་གྱི་སྤང་བྱ་ཟེར་ན། མི་འཐད་པར་གོ་སྟེ།དེ་དག་རྡོར་ཏིང་གི་ངོས་སྐལ་གྱི་སྤང་བྱ་ནི་ཤིན་ཏུ་མི་འཐད་པའི་ཕྱིར། དེའི་ངོས་སྐལ་གྱི་སྤང་བྱ་དགེ་བ་ཞིག་གཞི་མ་གྲུབ་པའི་ཕྱིར།ཁ་ཅིག དགྲ་བཅོམ་དེ་དག་གི་རྒྱུད་ཀྱི་མི་ཤེས་པ་བཞི་ལ་ཤེས་སྒྲིབ་དང་ཁམས་གསུམ་གྱི་སས་བསྡུས་རེ་ཡོད་ཟེར་ན། ཁམས་གསུམ་གྱི་ཤེས་སྒྲིབ་དེ་དག་ཅིག་ཅར་སྤང་ངམ་རིམ་ཅན་སྤང་ཞེས་དཔྱད་པར་བྱ་ན། རྟོགས་ལྡན་ལ་ལས།དེ་ནི་རིམ་དང་གཅིག་ཅར་དུ་སྤང་ཚུལ་གང་ཡིན་ཞེ་ན། སྐབས་འདི་ནས་རང་10 ་

མཛོད་གནས་དང་པོ།རྒྱུད་ཀྱི་དེ་ཐོབ་པ་ཆད་པའི་ཚུལ་གྱིས་སྤངས་པ་དང་། གཞན་རྒྱུད་ཀྱི་དེ་དམིགས་པའི་སྒོ་ནས་སྤངས་པར་འཇོག་དགོས་པའི་ཕྱིར་ཏེ། ལྔ་བར། དམིགས་པ་ཡོངས་སུ་ཤེས་པ་དང་། ཞེས་གསུངས་ཟེར་ན་དཔྱད་རྒྱུ་མང་ཞིང་། ཡང་ན།ཉན་རང་དགྲ་བཅོམ་པས་རང་རྒྱུད་ཀྱི་དེ་ཐོབ་པ་ཆད་པའི་ཚུལ་གྱིས་སྤངས་ན་་་་དེ་གཏན་བཅོམ་ལས་གཞན་གང་ཡང་མེད་དམ་སྙམ་སྟེ། ཐོབ་པ་ཆད་པའི་ཚུལ་གྱིས་སྤངས་ཚུལ་ངོས་འཛིན་རྒྱུ་ཡོད་པའི་ཕྱིར།ཡང་ན། དགྲ་བཅོམ་དེ་དག་གིས་ཟག་བཅས་ཐམས་ཅད་སྤངས་པར་ཐལ། དེ་དག་ལ་དམིགས་པའི་འདུན་པའི་འདོད་ཆགས་དང་བྲལ་བའི་ཚུལ་གྱིས་སྤོང་བར་བྱས་པའི་ཕྱིར། དེར་ཐལ། རང་འགྲེལ་ལས། ཇི་ཙམ་གྱིས་ན་ཉོན་མོངས་སྤངས་ཞེས་བརྗོད་ཅེ་ན། རང་རྒྱུད་ལ་ཡོད་པའི་ཉོན་མོངས་དང་གཟུགས་ཐམས་ཅད་དང་ཉོན་མོངས་ཅན་མ་ཡིན་པའི་ཆོས་ནི་དེ་དག་ལ་་་་་་་་་་་་དམིགས་པའི་ཉོན་མོངས་པ་རང་གི་རྒྱུད་ལ་ཡོད་པ་སྤངས་པས་སོ། །ཞེས་གསུངས་པ་སོགས་ལ་དཔྱད་ན། ཁ་ཅིག དགྲ་བཅོམ་དེ་དག་གིས་ཟག་བཅས་ཡིན་ཚད་སྤངས་པར་འདོད་དཀའ་སྟེ། གཞན་དུ་ན་དགེ་བ་ཟག་བཅས་དང་སོ་ཐར་གྱི་སྡོམ་པ་སོགས་སྤངས་པར་ཐལ་བ་དང་། སྤང་བྱ་དང་བླང་བྱའི་ཡིན་པ་ཡོད་པར་ཐལ་བ་དང་། བཅས་ལྡན་དགེ་སློང་གིས་སོ་ཐར་གྱི་སྡོམ་པ་མ་བཏང་ཞིང་བཏང་བར་སྨྲ་དགོས་པར་འགྱུར་བ་དང་གཞན་རྣམ་གྲངས་མང་བས་་་་་་་་་་དཔྱད་ཟེར་བ་མང་ངོ་། །མཐོང་སྒོམ་མི་སློབ་ལམ་དྲི་མེད་རྗེས་འབྲང་དང་བཅས་པ་ཡིན་ན།དོན་དམ་པའི་མངོན་པ་ཡིན་པས་ཁྱབ་པའི་ཕྱིར་བྱས་པ་ལ་ཁ་ཅིག དགྲ་བཅོམ་ལས་ཉམས་ཁ་མའི་རྒྱུད་ཀྱི་མི་སློབ་ལམ་ཆོས་ཅན། དེར་ཐལ། དེའི་ཕྱིར།འདོད་ན། དེ་མི་རིགས་པར་ཐལ། དོན་དམ་པའི་ཆོས་མངོན་པ་ཡིན་ཚུལ་དུ་མ་11 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོད་པས་གང་གི་དབང་དུ་བྱས་ཀྱང་ཡིན་སྙམ་པར་མི་འདུག་པའི་ཕྱིར་ན། ཁ་ཅིག དེར་ཐལ། མི་རྟག་སོགས་བཅུ་དྲུག་གང་རུང་ཡུལ་དུ་བྱས་པའི་ཡེ་ཤེས་མཆོག་གམ། མྱང་འདས་ཐོབ་བྱེད་དམ། ཡེ་ཤེས་དམ་པའི་དོན་ནམ་ཡུལ་དུ་བྱས་པས་དོན་དམ་པ་ཞེས་ཅི་རིགས་ཀྱིས་དོན་དམ་པའི་ཆོས་མངོན་པ་ཡིན་ཞེས་ཟེར་ན། ཁ་ཅིག རིམ་བཞིན་དཔྱད་ཚུལ་མང་དུ་འགྱུར་ཏེ། དང་བོ་ལྟར་ན། མི་རྟག་སོགས་བཅུ་དྲུག་གི་རྣམ་ཅན་ཡིན་ན་དོན་དམ་པའི་ཆོས་མངོན་པ་ཡིན་པར་ཐལ་བ་དང་། གཉིས་པ་ལྟར་ན། སྔར་གྱི་དགྲ་བཅོམ་ལས་ཉམས་ཁ་མའི་ལམ་སོགས་མྱང་འདས་ཐོབ་བྱེད་ཡིན་པར་ཐལ་བ་དང་། གསུམ་པ་ལྟར་ན། གཞི་གྲུབ་ན་དོན་དམ་པའི་ཆོས་མངོན་པ་ཡིན་པར་ཐལ་བ་སོགས་བརྗོད་པར་བྱའོ་་་་་ཟེར་ན། ཁ་ཅིག དེའང་འཐད་པར་མིན་སྙམ་སྟེ། ཨ་ཁུ་རིན་པོ་ཆེའི་མཐའ་དཔྱོད་ལས། མི་རྟག་སོགས་བཅུ་དྲུག་གང་རུང་ཡུལ་དུ་བྱས་པའི་ཡེ་ཤེས་མཆོག་ཡིན་པས་སམ། དགོས་དོན་མཆོག་མྱང་འདས་ཐོབ་བྱེད་ཡིན་པས་སམ། ཡང་ན་ཡེ་ཤེས་དམ་པའི་དོན་ནམ་ཡུལ་ཡིན་པས་དོན་དམ་པ་ཡིན་གསུངས་པ་ཡིན།ཞེས་མཐའ་དཔྱོད་ཀྱིས་སྒྲུབ་པ་ལ། ཁོ་ན་རེ། དེ་ལྟར་ན་སྔར་དཔྱད་ཚུལ་ལས་མ་འདས་པས་སྐྱོན་དང་བཅས་སོ་ཟེར་ན། གཞན་མང་བོས། དེར་སྐྱོན་མེད་དེ།དེ་ཉིད་དུ་ཞིབ་ཆ་བྱས་ཡོད་དེ། དེ་ལས། དོན་དམ་པ་ལས་བྱུང་བས་ན་དོན་དམ་པ་ཞེས་པ་ཡེ་ཤེས་དམ་པའི་དོན་མི་རྟག་སོགས་མངོན་སུམ་དུ་རྟོགས་པ་ལ་་་འབྱུང་བས་ཡིན་ནམ་དཔྱད། ཅེས་གསུངས་པ་ལྟར་མི་རྟག་སོགས་མངོན་སུམ་དུ་རྟོགས་པ་ལ་སྦྱར་བའི་ཕྱིར་ཟེར་བ་ལ། ཁོ་ན་རེ། འོ་ན། ཟག་མེད་ཀྱི་སྡོམ་པ་དོན་དམ་པའི་ཆོས་མངོན་པ་མིན་པར་ཐལ། དེའི་ཕྱིར། འདོད་ན། མི་རིགས་པ་ཁོ་ནར་གནས་ཏེ། ཡིག་ཆར། དོན་དམ་པའི་ཆོས་མངོན་པ་ཆོས་ཅན། ཕུང་བོ་ལྔ་བ་ཅན་ཡིན་ཏེ། ཟག་མེད་ཀྱི་ཤེས་རབ་རྗེས་འབྲང་སྟེ་འཁོར་དུ་བྱས་པའི་12 ་

མཛོདགནསདངཔོ། ད་ཝ་གཟུགས་ཚོར་བ་འདུ་ཤེས་འདུ་བྱེད་རྣམ་ཤེས་ལྔ་བ་ཅན་ཡིན་པའི་ཕྱིར། ཞེས་དང་། གཞན་འཕེན་ཚུལ་མང་ངོ་། །ཁ་ཅིག དོན་དམ་པའི་ཆོས་མངོན་པ་ལ་ཕུང་བོ་ལྔ་བ་ཅན་ཞེས་བཤད་མི་རིགས་ཏེ། གཟུགས་མེད་པའི་ཟག་མེད་གསུམ་ནི་ཕུང་བོ་ལྔ་བ་ཅན་ཁོ་ན་ཡིན་པའི་ཕྱིར་ཏེ། གང་སྤེལ་ལས། དེ་ལ་མི་ལྕོགས་པ་མེད་པ་དང་། ཞེས་པ་ནས། དེ་ལྟར་ན་ཟག་པ་མེད་པའི་ཕུང་བོ་ལྔ་བ་ལ་ཆོས་མངོན་པ་ཞེས་བསྟན་པར་འགྱུར་རོ། །གཟུགས་མེད་པ་གསུམ་ལ་བརྟེན་པའི་ཆོས་མངོན་བ་ནི་ཕུང་བོ་བཞི་བའོ། །ཞེས་གསལ་ལོ་ཟེར་ན། ཁ་ཅིག དེ་ནི་གཟུགས་མེད་སས་བསྡུས་ཀྱི་དེ་མེད་པའི་དོན་ཡིན་ཏེ། མཐའ་དཔྱོད་ལས། སྔར་གཟུགས་མེད་ན་ཆོས་མངོན་པ་ཕུང་བོ་བཞི་བར་བཤད་པ་མི་འཐད་པར་ཐལ། དམ་བཅའ་འཐད་པའི་ཕྱིར་ན་མ་ཁྱབ་སྟེ། དེ་དག་སས་བསྡུས་དང་མངོན་གྱུར་བ་མེད་པ་ལ་དགོངས་པའི་ཕྱིར། ཞེས་གསུངས་སོ། །ཁོ་ན་རེ། དེ་ལྟར་ཡིན་ཀྱང་སྔར་ཡིག་ཆར་དྲངས་པའི་གང་སྤེལ་ལས་བསམ་གཏན་གྱི་མི་ལྕོགས་མེད་པ་ལ་ནི་ཕུང་བོ་ལྔ་བ་ཅན་དུ་་་་་་་་་གསུང་མ་ཐག་པའི་གཟུགས་མེད་པའི་དེ་ནི་ཕུང་བོ་བཞི་བ་ཅན་དུ་གསལ་བར་་་་གསུངས་པས་དེས་ན་དེ་ཟག་མེད་དུ་གསུངས་པའི་སྐབས་ཡིན་པས་གཟུགས་་་་་་་མེད་ཀྱི་དེ་དག་ལ་ཁྱད་བྱེད་པར་མངོན་པའི་ཕྱིར་ཟེར་ན་དཔྱད་དགོས་ཤིག་ཡོད་ཀྱང་དེ་མིན་པར་ཡིག་ཆ་རང་ལས། ཟག་མེད་ཀྱི་སྡོམ་པ་ཡིན་ན། གཟུགས་ཀྱིས་མ་ཁྱབ་པར་ཐལ། གཟུགས་མེད་ན་དེ་ཡོད་པའི་ཕྱིར་ན་མ་ཁྱབ། ཅེས་སོ། །རིགས་པ་སྨྲ་བ་ཆེན་པོ་ན་རེ། གཟུགས་མེད་ཁམས་ན་གཟུགས་ལྡན་པའམ་གཟུགས་ཡོད་ཅེས་བཤད་རིགས་པ་མིན་ཏེ། གཞན་དུ་ན་གཟུགས་མེད་ཁམས་ན་གཟུགས་ཡོད་པར་འགྱུར་བའི་ཕྱིར། མ་གྲུབ་ན། འོ་ན། གཟུགས་མེད་ཁམས་ན་གཟུགས་མེད་པར་ཐལ། དམ་བཅའ་དེའི་ཕྱིར། འདོད་ན། མི་འཐད་པ་ཁོ་13 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནར་གནས་ཏེ། གཞན་དུ་ན་རྣམ་རིག་མ་ཡིན་པའི་གཟུགས་ལྡན་པའམ་ཡོད་ན་གཟུགས་ལྡན་པའམ་ཡོད་པར་མིན་པར་འགྱུར་བ་དང་། གཟུགས་ཅི་རིགས་ཡོད་ན་གཟུགས་ཡོད་པར་མི་འཐད་པར་ཐལ་བ་དང་། གཞི་འདིར་གཟུགས་མེད་པར་ཐལ་བ་སོགས་མཐའ་ཡས་སོ་ཟེར་ན། འོ་ན། གཟུགས་མེད་ཁམས་ལ་གཟུགས་མེད་དོ། །ཞེས་གསུངས་པ་མི་རིགས་པར་ཐལ་བ་དང་། རང་འགྲེལ་ལས། ཟག་པ་མེད་པའི་སྡོམ་པ་ནི་འདོད་པའི་ཁམས་སུ་སྐྱེས་པ་རྣམས་ལ་ཡང་ཡོད་ལ། ནས། གཟུགས་མེད་པའི་ཁམས་སུ་སྐྱེས་པ་རྣམས་ལ་ཡང་ཡོད་དོ། །ཞེས་སོགས་མི་འཐད་པར་ཐལ་ལོ་ཟེར་བ་ལ། ཁོ་ན་རེ། དེས་ན། གཟུགས་སྤྱི་ཙམ་གཟུགས་མེད་ན་ཡོད་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་གཟུགས་མེད་ཁམས་ན་མེད་པར་ཐལ། ཟག་བཅས་སུ་གྱུར་བའི་གཟུགས་ཡིན་པའི་ཕྱིར་ཟེར་བ་ན་ལ་ལས་དཔྱད་དོ། །གཞན་ཡང་། གཟུགས་མེད་རྟེན་ཅན་གྱི་དགྲ་བཅོམ་པའི་རྒྱུད་ཀྱི་ཟག་མེད་ཀྱི་སྡོམ་པ་ཆོས་ཅན། ཁྱོད་ཀྱི་རྟེན་དུ་གྱུར་བའི་འབྱུང་བ་ཡོད་པར་ཐལ། ཁྱོད་འབྱུང་འགྱུར་ཡིན་པའི་ཕྱིར། འདོད་མི་རིགས་པར་ཐལ། དེ་ལ་འདོད་པའི་འབྱུང་བས་རྟེན་བྱས་པ་མེད་གཟུགས་ཀྱི་འབྱུང་བས་རྟེན་བྱས་པ་མེད་པའི་ཕྱིར། མ་གྲུབ་ན། སྡོམ་ལས་འདི་ལ་དཔྱད་གསུངས་པ་ཡིན་པས་རིན་ཆེན་སྒྲོན་མེ་ལས། གཟུགས་མེད་དགྲ་བཅོམ་པ་ལ་རང་གི་རྟེན་འདོད་པའི་འབྱུང་བས་རྒྱུ་བྱས་པའི་ཟག་མེད་ཀྱི་སྡོམ་པ་ལྡན་པར་་་་དེ་ལ་ཆོས་ཤེས་ལྡན་པས་འགྲུབ་ལ། དེ་དང་རྒྱུད་གཅིག་དང་ཐ་དད་སློབ་མི་སློབ་གང་གི་རྒྱུད་ལ་ལྡན་སོགས་ཐུབ་པའི་འགོག་སྙོམས་དང་འདྲ་བས་སྡོམ་ཚིག་་ལས་དེ་ལ་དཔྱད་གསུང་བ་ཡིན། ཞེས་དཔྱད་བའི་སྒོ་སྟོན་པ་ལ། ཁ་ཅིག དེ་རྣམ་རིག་མ་ཡིན་པའི་གཟུགས་ཡིན་ཀྱང་དེའི་རྒྱུར་གྱུར་བའི་འབྱུང་བ་ཡོད་མི་་་་་དགོས་ཟེར་ན། དེ་མི་འཐད་པར་ཐལ། རྩ་བར། འབྱུང་བ་ཆེ་རྣམས་རྒྱུར་བྱས་་ 14 ་

མཛོད་གནས་དང་པོ།པ། །དེ་ནི་རྣམ་རིག་བྱེད་མིན་བརྗོད། །ཅེས་གསུངས་པས་སོ་ཟེར་ན། ཁོ་ན་རེ།དེས་ན། གཟུགས་མེད་དགྲ་བཅོམ་པའི་རྒྱུད་ཀྱི་ཆོས་ཤེས་ཀྱི་ཚོགས་པའི་སྡོམ་པ་དེ་འདོད་པའི་འབྱུང་བའི་རྒྱུར་བྱས་པ་ཡིན་པར་ཐལ། དེའི་ཕྱིར། འདོད་མི་ནུས་ཏེ། དེའི་རྒྱུར་བྱས་པའི་འདོད་པའི་འབྱུང་བཞི་གཞི་མ་གྲུབ་པའི་ཕྱིར་ཟེར་ན་དཔྱད་དགོས། གཞན་དག་ན་རེ།ཆོས་མངོན་པ་ལ་ཐོས་བསམ་བྱེད་པ་མེད་པར་ཐལ། དེར་རྣ་ཤེས་སོགས་ཀྱིས་ཐོས་པ་ཙམ་ཡང་མེད་པའི་ཕྱིར། དེར་ཐལ། དེ་སྒྲ་ཙམ་ཡང་མ་ཡིན་པའི་ཕྱིར་ན། ཁོ་ན་རེ། སངས་རྒྱས་ཀྱི་ཡེ་ཤེས་སོགས་ཐོས་མཁན་མེད་པར་ཐལ།དེའི་ཕྱིར། འདོད་ན། དེའི་ཡོན་ཏན་སོགས་ཐོས་པའི་གང་ཟག་མེད་པར་ཐལ།དམ་བཅའ་དེའི་ཕྱིར། འོ་ན་སངས་རྒྱས་ཀྱི་ཡོན་ཏན་གདུལ་བྱ་ལ་སློབ་དཔོན་སོགས་ཀྱིས་སྟོན་མི་རིགས་པར་ཐལ། དེའི་ཡོན་ཏན་ཐོས་པའི་གང་ཟག་མེད་པའི་ཕྱིར། འཁོར་གསུམ་ཟེར་བ་ལ་དཔྱད།ཁ་ཅིག སྒོམ་ལམ་ལ་ཟག་བཅས་ཟག་མེད་གཉིས་ཡོད་ཟེར་ན། ཡིག་ཆའི་དོན་འགྲེལ་མཁན་འགའ་ཞིག་གིས་དེ་ནི་འཐད་པར་མིན་ཏེ། ཡིག་ཆ་ལས།ཡང་ཁ་ཅིག སྒོམ་ལམ་ལ་ཟག་བཅས་ཟག་མེད་གཉིས་ཡོད་ཟེར་ན། ཟག་བཅས་སྒོམ་ལམ་སྒོམ་ལམ་ཡིན་པར་ཐལ། འདོད་པའི་ཕྱིར། འདོད་ན། དེ་རྒྱུད་ལྡན་ཡིན་ན་སྒོམ་ལམ་རྒྱུད་ལྡན་ཡིན་དགོས་པར་ཐལ། འདོད་པའི་ཕྱིར། འདོད་ན།དེ་རྒྱུད་ལྡན་གྱི་ཕྱི་རོལ་བ་ཆོས་ཅན། འཕགས་པ་ཡིན་པར་ཐལ། སྒོམ་ལམ་རྒྱུད་ལྡན་ཡིན་པའི་ཕྱིར། ཞེས་གསུངས་སོ་ཟེར་བ་ལ། གཞན་མང་བོ་ན་རེ། དེ་ནི་ཆེས་དགོངས་པ་ཟབ་པས་དཔྱད་དགོས་ཏེ། སྒོམ་ལམ་ལ་ཟག་བཅས་ཟག་མེད་གཉིས་ནི་ཆེས་གསལ་ཏེ། སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ཅེས་སོ་ཟེར་ནས་མཆིམས་ཊཱིཀ་དུའང་ཟག་བཅས་ཟག་མེད་15 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཉིས་གསུངས་པའི་ཕྱིར། །ཁ་ཅིག་ན་རེ། དོན་དམ་པའི་མངོན་པ་དང་བརྡར་བཏགས་པའི་མངོན་པ་གཉིས་ཀྱི་ཡིན་པ་ནི་ཡོད་དེ། བརྟགས་ན་ཤེས་པའི་ཕྱིར་ཟེར་ན། ཤར་ལུགས་ཀྱི་མཁས་པ་འགའ་ཞིག་ན་རེ། དེ་ནི་མི་འཐད་པར་གོ་སྟེ། མཐའ་དཔྱོད་ལས།ཁ་ཅིག་ན་རེ། དོན་དམ་པའི་ཆོས་མངོན་པ་ཐོབ་བྱེད་ཀྱི་ཐབས་ཡིན་ན། བརྡར་བཏགས་པའི་ཆོས་མངོན་པ་ཡིན་པས་ཁྱབ་ཟེར་ན། ཉན་ཐོས་མཐོང་ལམ་གྱི་ངོ་བོར་གྱུར་བའི་ཐོས་བསམ་སྒོམ་གསུམ་གྱི་ཤེས་རབ་ཆོས་ཅན། དེར་ཐལ། དེའི་ཕྱིར། ནས། མ་ཡིན་པར་ཐལ། དོན་དམ་པའི་ཆོས་མངོན་པ་ཡིན་པའི་ཕྱིར།ཞེས་དང་། ཡང་ན། ཟག་བཅས་ཟག་མེད་ཀྱི་ཡིན་པ་ཡོད་པར་ཐལ་བ་དང་།བརྡར་བཏགས་པའི་ལམ་མངོན་པའི་དོན་མེད་པར་ཐལ་བ་སོགས་མང་བས་སོ་་་ཟེར་བ་ན། གཞན་དག་ན་རེ། དེའང་འཐད་དཀའ་སྟེ། མཐོང་ལམ་གྱི་ངོ་བོར་གྱུར་བའི་ཐོས་བསམ་སོགས་ཆོས་མངོན་པ་ཐོབ་བྱེད་ཀྱི་ཐབས་ཡིན་ན། བརྡར་བཏགས་པའི་མངོན་པ་ལས་གཞན་མེད་པའི་ཕྱིར། དེར་ཐལ། དེའི་མཚན་ཉིད་ཀྱིས་ཤེས་པའི་ཕྱིར། དེར་ཐལ། མཐའ་དཔྱོད་ལས། བརྡར་བཏགས་པའི་ཆོས་མངོན་པ་ཆོས་ཅན། མཚན་ཉིད་ཡོད་དེ། དོན་དམ་པའི་དེ་ཐོབ་བྱེད་ཀྱི་ལམ་དང་དེའི་ཚོགས་སྟོན་པའི་གཞུང་ཅི་རིགས་ཀྱིས་བསྡུས་པའི་མངོན་པ་དེ་དེ་ཡིན་་པའི་ཕྱིར། ཞེས་མཐོང་ལམ་སོགས་དེ་མིན་པའི་སྒྲུབ་བྱེད་མེད་པའི་ཕྱིར། གཞན་ཡང་། ཉན་ཐོས་མཐོང་ལམ་གྱི་ངོ་བོར་གྱུར་བའི་ཐོས་བྱུང་སོགས་ཡོད་པར་ཐལ།སྔར་གྱིས་སྒྲུབ་ཚུལ་དེའི་ཕྱིར། འདོད་མི་ནུས་ཏེ། ཡིག་ཆར་གསུངས་པའི་དེ་ཡི་གེ་ནོར་བའི་གཞན་གྱིས་བྲིས་པར་འདྲ་སྟེ། སྡོམ་ཚིག་ལས། མཐོང་ལམ་གྱུར་བའི་ཐོས་བསམ་སྒོམ། །གསུངས་པ་ཤིང་རྟའི་ཡི་གེ་ནོར། ཞེས་གསུངས་པ་ལ།འགའ་ཞིག་གིས། དེའང་དཔྱད་དགོས་ཏེ། མཐའ་དཔྱོད་དུ་ཆོས་མངོན་རིན་་ 16་

མཛོད་གནས་དང་པོ།ཆེན་འདྲེན་པའི་ཤིང་རྟའི་ཚིག་ཇི་བཞིན་དུ་གསུངས་པས་མ་བཅོས་པས་ཤེས་་་་་་པའི་ཕྱིར། དེར་ཐལ། རིན་ཆེན་སྒྲོན་མེ་ལས། མཐོང་ལམ་དུ་གྱུར་བའི་ཐོས་བསམ་གསུང་བ་ཤིང་རྟའི་ཡི་གེ་ཙམ་ནོར་བ་ཡིན་ན། ཡི་གེ་ཇི་ལྟར་བཅོས་དགོས་པ་དང་། ཀུན་མཁྱེན་བླ་མས་ཡི་གེ་ནོར་བ་མ་བཅོས་པར་གཞིར་བཞག་བྱས་པའི་དགོས་པ་གང་ཡིན་སོགས་དཔྱད་གཞི་ཅུང་ཡོད་དོ། །ཞེས་བརྗོད་པ་ལ།ཁ་ཅིག སྡོམ་ཚིག་ཏུ་མཐོང་ལམ་དུ་གྱུར་བའི་ཐོས་བསམ་སོགས་མེད་པར་སྟོན་པ་དང་ཚོགས་སྦྱོར་གཉིས་བརྡར་བཏགས་པའི་ཆོས་མངོན་པ་དང་། མཐོང་སྒོམ་མི་སློབ་ལམ་སོགས་དོན་དམ་པའི་ཆོས་མངོན་པར་གསལ་བར་བསྟན་པ་་་་་་ཡིན་ནམ་སྟེ། དེ་ཉིད་ལས། ཐོབ་བྱེད་ཚོགས་སྦྱོར་ལམ་མངོན་པ། །ཞེས་པས་དང་བོ་དངོས་སུ་བསྟན་ནས་ཕྱི་མ་དོན་གྱིས་གོ་བར་བྱས་པའི་ཕྱིར་ཟེར་བ་ནི་་་་་་ཆེས་ཤིན་ཏུ་ཞིབ་པར་བཀྲལ་བ་ཡིན་ནམ་དཔྱད་གསུངས། རྟོགས་ལྡན་ལ་ལ་ན་རེ། དེས་ན་ཤིན་ཏུ་ལེགས་པར་བསྟན་པ་ཡིན་ཏེ། མངོན་པའི་རྒྱན་ལས། དོན་དམ་པའི་ཆོས་མངོན་པ་དེ་ཐོབ་པར་བྱ་བའི་ཕྱིར་ཞུགས་པའི་རྒྱུ་སྐྱེས་ཐོབ་དང་་་་ཐོས་པ་དང་བསམ་པ་དང་སྒོམ་པ་ལས་བྱུང་བའི་ཤེས་རབ་རྗེས་འབྲང་དང་་་་་་་་བཅས་པ། ཞེས་བརྡར་བཏགས་པའི་དེར་གསལ་བར་བསྟན་ཟེར་རོ། ཁ་ཅིག་གོང་ན་མཐོང་ལམ་གྱི་རྟེན་མེད་པའི་རྒྱུ་མཚན་མཐོང་ལམ་གྱིས་འདོད་པར་་་་་་་་་དམིགས་ལ་གོང་མར་མི་དམིགས་ཟེར་ན། འོ་ན། སྡུག་བསྔལ་རྗེས་བཟོད་དང་རྗེས་ཤེས་སོགས་ཀྱི་དམིགས་པ་མེད་པར་ཐལ། དེའི་ཕྱིར། འདོད་མི་ནུས་ཏེ།རྗེས་ཤེས་བྱ་བའི་སྤྱོད་ཡུལ་གོང་མའི། ཞེས་སོགས་སོ་ཟེར་ན། གཞན་ལུགས་པ་ན་རེ། དེ་ནི་ཁྱོད་ཀྱིས་ཁུངས་བྱེད་པའི་མཆིམས་ཊིཀ་དང་འགལ་བར་འགྱུར་བའི་ཕྱིར། དེ་ཉིད་ལས། མཐོང་ལམ་གཟུགས་མེད་ལ་བརྟེན་པ་ནི་མེད་དེ།མཐོང་ལམ་གྱིས་འདོད་པའི་བདེན་པ་ལའང་དམིགས་ལ་གཟུགས་མེད་པས་ནི་་་་17 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་ལ་དམིགས་པར་མི་ནུས་པའི་ཕྱིར་དང་། ཞེས་སོ་ཟེར་ན་ཞིབ་ཏུ་དཔྱད་ན་གོ་སླའོ། །བསྟན་བཅོས་འདིའི་ཚིག་དོན་གྱི་མངོན་པ་རྣམས་འབྱུང་བའི་གནས་་་་་་ཡིན་ན། མངོན་པ་མཛོད་ཡིན་པས་ཁྱབ་བྱས་པ་ལ། ཁ་ཅིག སློབ་དཔོན་ཆེན་པོ་འདི་ཉིད་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེའི་ཚིག་འབྱུང་བའི་གནས་གང་ཞིག དེའི་དོན་འབྱུང་བའི་གནས་ཀྱང་ཡིན་པའི་ཕྱིར། དང་བོ་གྲུབ་སྟེ། མངོན་པ་མཛོད་རྩོམ་པ་བོ་ཡིན་པའི་ཕྱིར།གཉིས་པ་གྲུབ་སྟེ། རྩ་བ་ལ་བརྟེན་ནས་འབྱུང་ན་ཁྱོད་ལ་བརྟེན་ནས་འབྱུང་དགོས་པའི་ཕྱིར། དེར་ཐལ། ཁྱོད་ལ་མ་བརྟེན་པར་རྩ་བ་ལ་བརྟེན་ཚུལ་མེད་པའི་ཕྱིར་ཟེར་ན། དེ་དག་གི་དོན་འགྲེལ་མཁན་ན་རེ། དེའི་བཤད་ཚུལ་དང་རྩ་བའི་དམ་བཅའ་སོགས་འཐད་པར་མ་ངེས་ཏེ། མཐའ་དཔྱོད་ལས། མངོན་པ་སྡེ་བདུན་ཆོས་ཅན། ཁྱོད་ལ་མངོན་པ་མཛོད་ཅེས་བྱ་སྟེ། བསྟན་བཅོས་འདིའི་ཚིག་དོན་གྱི་མངོན་པ་རྣམས་འབྱུང་བའི་གནས་ཡིན་པའི་ཕྱིར་ཏེ། དཔེར་ན་རལ་གྲི་འབྱུང་འཇུག་གི་གནས་ལ་རལ་གྲིའི་གནས་ཞེས་བརྗོད་པ་བཞིན་ནོ། །ཞེས་གསུངས་པ་ལགས་སོ་ཟེར་བ་ལ། ཁོ་ན་རེ། དེ་ལྟར་ནའང་དཔྱད་པར་བྱ་བ་མང་སྟེ། དེ་ལ་ཁྱབ་མཐའ་འཛིན་པར་དཀའ་བའི་ཕྱིར་ཏེ། གཞན་དུ་ན་སྔར་དཔྱད་པ་ལྟར་ལས་མ་འདས་པའི་ཕྱིར་ན་ཅུང་ཞིག་སྤྲོས་སོ། ཁ་ཅིག་ན་རེ། མངོན་པ་སྡེ་བདུན་པོ་སློབ་ད་་ལོན་གྱི་ལུགས་འདིར་བཀའ་ཁོ་ནར་འདོད་དེ། མཐའ་དཔྱོད་ལས། མངོན་པ་སྡེ་བདུན་འདི་ནི་དང་བོར་ལྷ་མིའི་སྟོན་པ་སངས་རྒྱས་ཀྱིས་གསུངས་ཤིང་། ཞེས་སོ་ཟེར་ན། དེ་ནི་མངོན་པའི་དོན་སངས་རྒྱས་ཀྱིས་གསུངས་ཤིང་སྡེ་བདུན་ནི་དགྲ་བཅོམ་པའམ་དེའི་མིང་ཅན་བདུན་གྱིས་བརྩམས་པའི་ཕྱིར། དེར་ཐལ། མཐའ་དཔྱོད་ལས། མངོན་པའི་དོན་སྟོན་པས་གསུངས་18 ་

མཛོད་གནས་དང་པོ།ཀྱང་སྡེ་བདུན་དགྲ་བཅོམ་པའམ་དེའི་མིང་ཅན་བདུན་གྱིས་བརྩམས་པར་བཞེད་པས། ཞེས་གསུངས་པས་སོ་ཟེར་བ་ལ། ཁོ་ན་རེ། དེའང་ཁྱབ་མཐའ་འཛིན་དཀའ་སྟེ། སྡེ་བདུན་དང་བོར་སྟོན་པས་གསུངས་ཤིང་དེ་རྗེས་དེ་དག་གིས་བསྡུས་པ་ཙམ་ཡིན་པའི་ཕྱིར། མ་གྲུབ་ན། ཡིག་ཆ་རང་ལས། སྡེ་བདུན་གྱི་ཐོག་མའི་གསུང་བ་བོ་དང་སྡུད་པ་བོ་ཡོད་དེ། དང་བོར་སྟོན་པས་གསུངས་པ་དེ་རྗེས་སྡུད་པ་བོའམ་བྱེད་པ་བོ་རྒྱལ་སྲས་མའི་དོན་ལྷ་རྗེ་གོ་ཆའི་སྡོམ་ལས། ཞེས་པ་ནས། གསུངས་པ་ལྟར་ཡིན་པའི་ཕྱིར། ཞེས་དང་བོ་གསུངས་པ་བོ་དང་དེ་རྗེས་སྡུས་ཚུལ་སོགས་རིམ་བཞིན་གསལ་བར་བསྟན་པའི་ཕྱིར། ཁྱབ་སྟེ། སྡེ་བདུན་དང་བོ་སངས་རྒྱས་ཀྱིས་གསུངས་པར་ཁས་མཆེ་ན་དེ་སངས་རྒྱས་ཀྱིས་་་་་་གསུངས་ལས་གཞན་གང་ཡང་གོ་ཚུལ་མེད་པའི་ཕྱིར། ཁ་ཅིག དེའི་བརྗོད་དོན་སྟོན་པས་དང་བོར་གསུངས་ཤིང་དེ་རྗེས་དེ་དག་གིས་བསྡུས་སམ་སྙམ་མོ་ཟེར་ན།དེ་ནི་མ་ནོར་བའི་གཞུང་དོན་རྣལ་མར་ངེས་ཏེ། ཡིག་ཆ་ཆེན་མོ་ལས། སློབ་དཔོན་རྗེས་འབྲང་དང་བཅས་པས་དེ་དག་ཀཱ་ཏྱའི་བུ་སོགས་ཀྱིས་བྱས་པའི་་་་་་་་་བསྟན་བཅོས་ཡིན་ལ་བཀའ་མ་ཡིན་པར་འདོད་པའི་ཕྱིར་ཏེ། ཞེས་གསུངས།ཁོ་ན་རེ། སློབ་དཔོན་ཆོས་ཅན། ཁྱོད་ཀྱིས་སྡེ་བདུན་བཀར་ཁས་ལེན་པར་ཐལ། ཁྱོད་ཀྱི་རང་ལུགས་བྱེ་སྨྲའི་ལུགས་ལས་ལོགས་སུ་བརྗོད་དུ་མེད་པའི་ཕྱིར་ཏེ། ཁྱོད་བྱེ་སྨྲ་ཡིན་པའི་ཕྱིར། མ་གྲུབ་ན། མཐའ་དཔྱོད་ལས། སློབ་དཔོན་ཆོས་ཅན། སྡེ་བདུན་བཀར་ཁས་ལེན་པར་ཐལ། བྱེ་སྨྲ་ཡིན་པའི་ཕྱིར་ན་མ་ཁྱབ།འདོད་མི་ནུས་ཏེ། སྔར་གྱི་བྱེ་སྨྲ་ཕལ་ཆེར་གྱིས་ཁས་ལེན་ཀྱང་སློབ་དཔོན་སོགས་ཀྱིས་བཀར་ཁས་མི་ལེན་པའི་ཕྱིར། ཞེས་བྱུང་ཞེ་ན། ཁོ་ན་རེ། དེ་དག་གིས་བསྒྲུབ་ཚུལ་ཡང་དག་པར་ངེས་ཏེ། རྩ་བར། འདི་ནི་སྟོན་པས་གསུངས་སོ་ལོ།ལོ་ཞེས་པའི་དོན་ཡིག་ཆར། ལོ་ཞེས་པའི་ཚིག་དེ། བྱེ་སྨྲས་སྡེ་བདུན་བཀའ་ཡིན་་ 19 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པར་འདོད་པ་ལ་མ་རངས་པ་ཡིན་ཀྱང་། སྡེ་བདུན་གྱི་བརྗོད་དོན་ལ་མ་རངས་པའི་ཚིག་མ་ཡིན་པའི་ཁྱད་པར་འཐད་པའི་ཕྱིར། ཞེས་བྱ་བར་གནས་སོ་ཞེ་ན།ཁོ་ན་རེ། སློབ་དཔོན་གྱིས་བྱེ་སྨྲ་ལ་མ་རངས་པ་བྱས་པ་ནི་མི་རིགས་ཏེ། རྩ་བར།བདག་གི་མངོན་པའི་ཆོས་འདི་ཕལ་ཆེར་ནི། ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། །ཅེས་གསུངས་པ་འབྲལ་མེད་དུ་འགྱུར་བའི་ཕྱིར་ཟེར་ན། དེ་དག་གིས་སྐྱོན་མེད་པར་ཤེས་ཏེ། དེ་ཉིད་ལས། སྣང་དང་མུན་པ་དག་ཡིན་ལོ། །ཞེས་པས་གཞན་ལུགས་བརྗོད་པ་ཡིན་གྱི་རང་ལུགས་ནི་ནམ་མཁའ་ཐོགས་པ་དང་རྫས་་་་་་མེད་དུ་འདོད་པའི་ཕྱིར། མ་གྲུབ་ན། དེར་ཐལ། མཐའ་དཔྱོད་ལས། སྣང་དང་མུན་པ་དག་ཡིན་ལོ། །ཞེས་བྱ་བ་ལ་ལོ་ཞེས་བྱ་བའི་སྒྲ་ནི་ཕ་རོལ་བོའི་ལུགས་བརྗོད་པར་བྱེད་པ་ཡིན་ཏེ། རང་གི་གཞུང་ལུགས་ནི་ནམ་མཁའ་ཐོགས་པ་དང་རྫས་མེད་པ་ཙམ་ཡིན་ནོ། །ཞེས་སོགས་རྒྱལ་བོའི་སྲས་ཀྱི་ཚིག་ཇི་བཞིན་དུ་གནས་སོ་ཞེས་བརྗོད་དོ། །ཁ་ཅིག་ནམ་མཁའ་རྫས་མེད་པ་ནི་འདོད་སྙམ་པར་མི་འདུག་སྟེ། དེ་ནི་རྫས་གྲུབ་ཡིན་པའི་ཕྱིར། མ་གྲུབ་ན། ཡིག་ཆར། སློབ་དཔོན་གྱིས་བྱེ་སྨྲའི་ལུགས་སྐབས་འདིར་ཁས་ལེན་པའི་ཕྱིར། དེར་ཐལ། འདུས་མ་བྱས་གསུམ་རྫས་གྲུབ་ཏུ་ཁས་ལེན་པའི་ཕྱིར། ཞེས་སོ་ཞེ་ན། དཔྱོད་ལྡན་ལ་ལས། བདག་གི་མངོན་པའི་ཆོས་འདི་ཕལ་ཆེར་ནི། ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། །ཅེས་དང་། འདི་ནི་སྟོན་པས་གསུངས་སོ་ལོ། །ཞེས་བྱ་ཡི་རྩོམ་པ་ཁོ་ན་ལ་སྦྱར་ན་ལྟག་འོག་འབྲལ་མེད་ཡིན་ཏེ། སྡོམ་ཚིག་ལས། འགྲོ་བ་དྲངས་ཕྱིར་སྡེ་བདུན་ནི། །སྟོན་པའི་གསུངས་བཞིན་བདག་ཀྱང་བཤད། །བྱ་ཡི་རྩོམ་པ་ཁོ་ན་ལ། །སྦྱར་ན་ལྟག་འོག་འབྲལ་མེད་འགྱུར། །ཞེས་བྱ་བར་གསུངས་པ་ལ་དེས་ན། དགྲ་བཅོམ་དེ་དག་གིས་རང་གར་བརྩམས་པ་ཁོ་ན་ལ་སྦྱར་ན་ལྟག་སྟེ། གོང་དུ་དེ་བས་དེ་20 ་

མཛོད་གནས་དང་པོ།ཕྱིར་འདི་ནི་སྟོན་པས་གསུངས། ཞེས་དང་། འོག་ཏུ་བདག་གིས་མངོན་པའི་ཆོས་འདི་ཕལ་ཆེར་ནི། ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། ཅེས་གཞུང་འདི་ཁ་ཆེ་བྱེ་སྨྲ་དང་མཐུན་པར་གསུངས་ཞེས་པ་སོགས་འབྲལ་མེད་དུ་འགྱུར་ཟེར་བ་ ་སོགས། ཁ་ཅིག སྡེ་བདུན་སངས་རྒྱས་ཀྱི་བཀའ་མིན་ལ་དེ་དག་བསྟན་བཅོས་ཡིན་པར་སློབ་དཔོན་གྱི་རང་ལུགས་སུ་བཞེད་ལ་བྱེ་སྨྲས་དེ་ལྟར་མི་འདོད་ལ།འོག་ཏུ་བདག་གིས་མངོན་པའི་ཆོས་འདི་ཕལ་ཆེར་ནི། ཁ་ཆེ་བྱེ་བྲག་སྨྲ་བའི་ཚུལ་གྲུབ་བཤད། །ཅེས་འོག་ཏུ་རང་ལུགས་བཞག་པ་དེ་ལྟར་ན་ལྟག་འོག་འབྲལ་མེད་དུ་འགྱུར་བར་གསུངས་པས་དེས་ན་མཛོད་རང་ལུགས་དང་སློབ་དཔོན་་་་་་་སོགས་ཀྱིས་སྡེ་བདུན་བཀར་བྱེ་སྨྲ་ལྟར་ཡིན་ནམ་སྙམ་མོ་ཟེར་ན། རྟོགས་ལྡན་ཁ་ཅིག དེ་ལྟར་དོགས་པ་ཆེའང་། ཨ་ཁུ་རིན་པོ་ཆེའི་མཐའ་དཔྱོད་ལས། ཡེ་ཤེས་ལ་འཇུག་གཙོ་བོ་སྟེ། །དེ་དག་ལས་ནམ་མཁའ་སྣང་མིན་སོགས་སུ་བཤད་ཅིང་དེ་བྱེ་སྨྲས་མདོར་འདོད་པ་ལ་མ་རངས་པས་ནི་ལོ་ཞེས་པའི་ཚིག་སྦྱར་བ། ཞེས་དང་། ཡང་དེ་ཉིད་ལས། མཛོད་ཀྱི་བྱེ་སྨྲས་རྩ་བ་དང་རང་འགྲེལ་དུ་ལོ་གྲགས་ཟེར་གསུམ་གང་རུང་སྦྱར་བ་རྣམས་ཕལ་ཆེར་ཁས་མི་ལེན་ལ་གཞན་རྣམས་ཁ་ཆེ་བ་ལྟར་འདོད་ཅེས་ན་ལྟག་འོག་ཐམས་ཅད་འགྲིག་འོངས་སྙམ། ཞེས་སོགས་ལེགས་པར་བརྟགས་ནས་སྡོམ་ཚིག་དང་མཐའ་དཔྱོད་གཉིས་ཀྱི་དགོངས་པ་་་་་་་་གཅིག་ཏུ་དཔྱད་པར་བྱས་སོ། ། ་མིག་སོགས་གཟུགས་ཅན་བཅུ་བོ་གང་རུང་ཡིན་ན། སྒོམ་སྤང་ཡིན་པས་ཁྱབ་པའི་ཕྱིར། དེར་ཐལ། བཅུ་ནི་སྒོམ་པའི་སྤང་བྱ་ཡིན། །ཞེས་པ་ལ། ཁ་ཅིག སངས་རྒྱས་ཀྱི་མིག་དབང་ཆོས་ཅན། དེར་ཐལ། དེའི་ཕྱིར། འདོད་ན།སྟོན་པ་སངས་རྒྱས་ཆོས་ཅན། དེར་ཐལ། དེའི་ཕྱིར། འདོད་ན། སྟོན་པ་སངས་རྒྱས་ལ་དམིགས་ནས་ཆགས་སོགས་རྒྱས་པར་བྱེད་པར་ཐལ། དེའི་ཕྱིར། འདོད་21 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན། སངས་འཕགས་ལ་དམིགས་པས་ཉོན་མོངས་འཕེལ་བར་བྱེད་པར་ཐལ།དེའི་ཕྱིར། འདོད་ན། སངས་རྒྱས་ཀྱི་སྐུ་གསུང་ཐུགས་སོགས་དེར་ཐལ། དེའི་ཕྱིར། འདོད་མི་ནུས་ཏེ། རྣམ་བཤད་རིག་པ་ལས། ཉོན་མོངས་དགྲ་རྣམས་མ་ལུས་འཆོས་པ་དང་། །ངན་འགྲོའི་སྲིད་ལས་སྐྱོབ་བྱེད་གང་ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་གཞན་གྱི་ལུགས་ལ་མེད། །ཅེས་བྱ་བ་ལ། ཁོ་ན་རེ། དེར་ནི་དཔྱད་པར་བྱ་བ་ཡོད་ཀྱང་། མིག་དབང་ལ་སྒོམ་སྤང་གིས་ཁྱབ་པ་ནི་རྩ་བ་རང་ལས། བཅུ་ནི་སྒོམ་པའི་སྤང་བྱ་ཡིན། །ཞེས་གསུངས་པས་ཀྱང་ངོ་། །ཁ་ཅིག སངས་འཕགས་ལྟ་བུ་ལ་དམིགས་པའི་སྒོ་ནས་ཟག་པ་རྒྱས་རུང་བ་ཡིན་ཏེ། གཞན་གྱི་ཟག་པ་རྒྱས་རུང་བ་ཡིན་པའི་ཕྱིར། ཁོ་ན་རེ། གཞན་གྱིས་དམིགས་པས་ཟག་པ་རྒྱས་རུང་བ་མ་ཡིན་པར་ཐལ། དེའི་ཟག་པ་འགྲིབ་རུང་བ་ཡིན་པའི་ཕྱིར། གཞན་དུ་ན། མཐོང་ཐོས་དྲན་རེག་གི་དགེ་བ་མེད་པར་ཐལ་བ་དང་། ཞེས་དཔྱད་དོ། །ཁོ་ན་རེ། དེ་དག་གི་སྐྱོན་གང་ཡང་འཇུག་དོན་མེད་དེ། །སྟོན་པ་སངས་རྒྱས་ནི་ལམ་བདེན་དུ་གཏོགས་པ་ཡིན་པའི་ཕྱིར། ཁྱབ་སྟེ། ལམ་མ་གཏོགས་པའི་འདུ་བྱས་རྣམས། །ཟག་བཅས། ཞེས་སོ་ཟེར་ན། ཁ་ཅིག དེས་སངས་འཕགས་ཀྱི་མིག་དབང་སོགས་ཀྱང་ཟག་མེད་ཡིན་པར་ཐལ། དེའི་ཕྱིར། འོ་ན། དེ་ལ་དམིགས་པའི་ཆགས་སོགས་མེད་པར་ཐལ། དེའི་ཕྱིར། འདོད་ན། མི་རིགས་པ་ར་སྔར་དཔྱད་ཟིན་ཏོ་ཟེར་ན་ཁ་ཅིག་རྩོད་ཚུལ་མང་ཟེར།ཁ་ཅིག ཟག་བཅས་ཟག་མེད་གཉིས་ཀྱི་ཡིན་པ་ཡོད་པའི་ཕྱིར། དེར་ཐལ། འདི་ཉིད་ལས། ཉོན་མོངས་ཕྲ་རྒྱས་བཅས་རྣམ་གཉིས། །ཞེས་ཉོན་མོངས་དེ་དག་སྤངས་ཟིན་པའི་གང་ཟག་གིས་ཟག་པ་མེད་པ་ཡིན་ལ། མ་སྤངས་པའི་དེ་དག་གིས་ཟག་པ་བྱས་པ་ཡོད་ཅེས་བརྗོད་པ་ནི་རང་ལུགས་ཁོ་ནར་མིན་སྙམ་་་22 ་

མཛོད་གནས་དང་པོ།པར་འདུག་སྟེ། སྡེ་བ་གཞན་ཟག་བཅས་ཟག་མེད་འདོད་པ་མི་འདྲ་བ་ཆེས་མང་བའི་ཕྱིར། གཞན་ཡང་གྲུབ་མཐའ་གོང་འོག་ལ་འདོད་ཚུལ་སྣ་ཚོགས་ཡོད་ཀྱང་།ཡི་གེ་མང་བས་མ་བྲིས། ཟག་བཅས་ཡིན་ན་ཁྱོད་ལ་སྲེད་པས་བདག་གིར་བྱས་པས་ཁྱབ་པའི་ཕྱིར། འདོད་ན། དམ་བཅའ་བའི་རྒྱུད་ཀྱི་འདོད་པའི་སྲེད་པ་ཆོས་ཅན། ཁྱོད་ཀྱིས་འདོད་པའི་ཟག་བཅས་ལ་བདག་གིར་ལྟ་བར་ཐལ། དེའི་ཕྱིར། འདོད་ན། གཞན་རྒྱུད་ཀྱི་ཟག་བཅས་ལའང་བདག་གིར་ལྟ་བར་ཐལ།དེའི་ཕྱིར། འདོད་ན། འཐད་དཀའ་བར་ལྔ་བར་དཔྱད་ངེས་སོ། །ཁོ་ན་རེ། དེ་ནི་འཐད་པར་སེམས་ཏེ། རྒྱལ་སྲས་མ་ལས། དངོས་པོ་གང་ཞིག་བདག་ཏུ་ལྟ་བ་དང་སྲེད་པ་དག་གིས་བདག་གིར་བྱས་པ་དེ་ལ་ནི་ཕྲ་རྒྱས་གཞན་དག་ཀྱང་རྒྱས་་་པར་ནུས་ཏེ། རས་གཤེར་བ་ལ་རྡུལ་ཆགས་པ་ལྟ་བུ་ཡིན་ན་ཟག་པ་མེད་པ་ནི་དེ་ལྟ་མ་ཡིན་ལ། ཞེས་དང་། འདི་ཉིད་ལས། ཟག་མེད་གོང་མའི་སྤྱོད་ཡུལ་མིན། །བདག་གིར་མ་བྱས་གཉེན་པོའི་ཕྱིར། །ཞེས་སོ། །ཁ་ཅིག མི་གཙང་བའི་རྫས་སོ་གཉིས་ལ་དམིགས་པའི་ཕྱིར་མི་འོང་གི་རྒྱུད་ཀྱི་སྲེད་པ་རྒྱས་པར་རམ་འཕེལ་་་་བ་ལ་སོགས་ཡོད་པར་ཐལ། རྒྱུ་མཚན་སོགས་དེའི་ཕྱིར། དགྲ་བཅོམ་ཐོབ་ཁ་མའི་ཕྱིར་མི་འོང་གི་སྲེད་པ་སོགས་ཀྱིས་དེ་ལ་དམིགས་ནས་རྒྱས་པར་འགྱུར་བ་་་་འམ་འཕེལ་རུང་བ་སོགས་འཐད་པར་ཐལ། འདོད་མི་ནུས་ཏེ། དེ་དག་འཕེལ་རུང་བ་མ་ཡིན་པའི་ཕྱིར་ཏེ། འགྲིབ་རུང་བ་ཡིན་པའི་ཕྱིར།ཡིག་ཆར། རང་ལུགས་ལ། དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པའམ་ཉོན་མོངས་རྒྱས་འགྱུར་གྱི་ཆོས་དེ་ཟག་བཅས་ཀྱི་མཚན་ཉིད་་ཡིན་ཏེ། ཞེས་པ་ལ། ཁ་ཅིག མཚན་ཉིད་དུ་མཚུངས་ལྡན་གྱི་སྒོ་ནས་ཞེས་སྦྱར་གསུངས་པ་ནི་ཚིག་བདེ་བའི་དབང་དུ་བྱས་ཀྱི་གཞན་དམིགས་པའི་སྒོ་ནས་ཟག་་པའམ་ཉོན་མོངས་རྒྱས་སུ་རུང་བའི་ཆོས་དེའི་དོན་དུ་བཞག་ན་མི་འགྲིག་པ་མེད་23 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་ཕྱིར། དེར་ཐལ། ཕྲ་རྒྱས་རྣམས་དམིགས་པའི་སྒོ་ནས་ཟག་པའམ་ཉོན་མོངས་རྒྱས་སུ་རུང་བ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དེ་ལ་དམིགས་པའི་སྲེད་པས་བདག་གིར་བྱས་པའི་ཕྱིར་ཏེ། དེ་དག་ཟག་བཅས་ཡིན་ཚུལ་གཅིག་ཡོད་པའི་ཕྱིར། ཡིག་ཆར་ཡང་། ལམ་ལ་དམིགས་པའི་ཐེ་ཚོམ་ཆོས་ཅན། ནས། དམིགས་པའི་སྒོ་ནས་ཟག་མེད་ཡིན་པའི་ཕྱིར། དེར་ཐལ།རང་གི་དམིགས་པའི་སྒོ་ནས་ཟག་མེད་ཡིན་པའི་ཕྱིར་ན་མ་ཁྱབ། ཅེས་གསུངས་པས་ན། ལ་ལས། འོ་ན། དེ་ཆོས་ཅན། དམིགས་པའི་སྒོ་ནས་ཟག་པའམ་ཉོན་མོངས་རྒྱས་རུང་བ་ཡིན་པར་ཐལ། དེའི་ཕྱིར། འདོད་ན། དེས་ན་དེའི་མཚན་ཉིད་མཚུངས་ལྡན་སྦྱར་བ་མི་རིགས་པར་ཐལ་ཟེར་བ་ལ་ནི་སྐྱོན་གང་ཡང་མེད་་་་པར་སེམས་སོ། །ཁ་ཅིག གཞི་གྲུབ་ན་ཟག་པའི་དམིགས་པ་ཡིན་པས་ཁྱབ་པའི་ཕྱིར།དེར་ཐལ། ནམ་མཁའ་དང་བརྟགས་མིན་གྱི་འགོག་པ་སོགས་ལ་ཟག་བཅས་ཀྱིས་དམིགས་པའི་ཕྱིར། དེར་ཐལ། དེ་ལ་དམིགས་པའི་ཟག་བཅས་ཡོད་པའི་ཕྱིར། དེར་ཐལ། དེ་ལ་དམིགས་པའི་ལོག་ལྟ་སོགས་ཡོད་པའི་ཕྱིར། དེར་ཐལ།དེ་རྟོགས་པའི་བློ་དེའི་གསར་དུ་གཅོད་རྒྱུའི་ཆོས་གཅིག་ཡོད་དགོས་པའི་ཕྱིར།དེས་རྒྱུ་མཚན་ལས་རྣམ་གྲངས་མང་བས་དཔྱད་ཟེར་ན། ཁོ་ན་རེ། དེའང་འཐད་པར་དཀའ་སྟེ། རྒྱལ་སྲས་མ་ལས། ཆོས་ཐམས་ཅད་ཟག་པ་རྣམས་ཀྱི་དམིགས་པ་ཡིན་ནོ་ཞེས་བྱ་བ་ནི་ཆོས་མངོན་པ་བ་མ་ཡིན་ཏེ། ནམ་མཁའ་དང་སོ་སོར་བརྟགས་པ་མ་ཡིན་པའི་འགོག་པ་དག་ཟག་པའི་དམིགས་པ་མ་ཡིན་པའི་ཕྱིར། ཞེས་སོ་ཟེར་བ་ལ། གཞན་དག་ན་རེ། ཆོས་ཐམས་ཅད་ཟག་བཅས་ཡིན་ན་ཆོས་རེ་རེ་ནས་ཟག་བཅས་ཡིན་དགོས་པར་ཐལ། དེའི་ཕྱིར། ཆོས་ཐམས་ཅད་ཡུལ་དུ་བྱེད་ན་དེ་རེ་རེ་ནས་ཡུལ་དུ་བྱེད་དགོས་པར་ཐལ། དེའི་ཕྱིར།་ 24 ་

མཛོད་གནས་དང་པོ།འདོད་ན། ཆོས་ཐམས་ཅད་འདུས་མ་བྱས་མ་ཡིན་པར་ཐལ། དེའི་ཕྱིར། འདོད་ན། ཆོས་ཐམས་ཅད་ཡིན་པ་མི་སྲིད་པའི་ཤེས་བྱ་མ་ཡིན་པར་ཐལ། དེའི་ཕྱིར་ཟེར་བ་སོགས་མང་ཟེར།ཁ་ཅིག སྔར་ལྟར་དོགས་ནས་འདུས་མ་བྱས་ཡིན་ན་འདུས་མ་བྱས་གསུམ་གང་རུང་ཡིན་པས་ཁྱབ་པ་ནི་དཀའ་སྟེ། གཞན་དུ་ན་སྤྱི་མཚན་དང་ཤེས་བྱ་སོགས་ཀྱིས་མ་ངེས་པའི་ཕྱིར་ཟེར་ན། དེ་ནི་འཐད་པར་མི་བྱ་སྟེ། འདི་ཉིད་ལས། འདུས་མ་བྱས་རྣམས་གསུམ་ཡང་སྟེ། །ཞེས་དང་། ཡིག་ཆའི་བསྒྲུབ་ཚུལ་སོགས་ཀྱིས་ཀྱང་ངེས་པའི་ཕྱིར་ན་བརྟག་པར་བྱ་ཟེར། ཁ་ཅིག་འདུས་མ་བྱས་གསུམ་ནི་རྫས་གྲུབ་ཁོ་ནར་འདོད་ཆོག་ཟེར་ན། དེའང་འཐད་དཀའ་སྟེ། སློབ་དཔོན་གྱིས་ནམ་མཁའ་ཐོགས་རེག་བཀག་ཙམ་དུ་འདོད་པའི་ཕྱིར་ཏེ། རྒྱལ་སྲས་མ་ལས་སྣང་དང་མུན་པ་དག་ཡིན་ལོ། །ཞེས་བྱ་བ་ལ་ལོ་ཞེས་བྱ་བའི་སྒྲ་ནི་ཕ་རོལ་བོའི་ལུགས་བརྗོད་པར་བྱེད་པ་ཡིན་ཏེ། རང་གི་གཞུང་ལུགས་ནི་ནམ་མཁའ་ཐོགས་མེད་དང་རྫས་མེད་པ་ཙམ་ཡིན་ནོ། །ཞེས་པ་ལྟར་ཡང་ངོ་ཟེར་ན།མཁས་ཚུལ་ཅན་མང་བོ་ན་རེ། དེའང་བརྟག་དགོས་པར་སྣང་སྟེ། སློབ་དཔོན་གྱིས་དེ་གསུམ་རྫས་གྲུབ་ཏུ་བཞེད་པར་འདྲ་བའི་ཕྱིར། མ་གྲུབ་ན། དེར་ཐལ།ཡིག་ཆ་རང་ལས། སློབ་དཔོན་གྱིས་བྱེ་སྨྲའི་ལུགས་སྐབས་འདིར་ཁས་ལེན་པའི་ཕྱིར། དེར་ཐལ། འདུས་མ་བྱས་གསུམ་རྫས་གྲུབ་ཏུ་ཁས་ལེན་པའི་ཕྱིར། དེར་ཐལ། དེ་གསུམ་གྱིས་དོན་བྱེད་ནུས་པའི་ཕྱིར། དེར་ཐལ། ནམ་མཁས་རླུང་རྟེན་པའི་དོན་བྱེད་ནུས། ཞེས་སོགས་མང་བས་དེ་ལྟར་ཡིན་སྙམ་མོ་ཟེར་ན། ཁོ་ན་རེ།དེའང་མི་འཐད་པར་ཐལ། དེ་ལྟར་བཤད་ཚུལ་དེ་སློབ་དཔོན་རང་གི་ལུགས་མ་ཡིན་པའི་ཕྱིར། དེར་ཐལ། དེས་བྱེ་སྨྲའི་ལུགས་ལྟར་གསུངས་ཤིང་རང་ཉིད་ཀྱིས་དེ་ལྟར་མི་བཞེད་པའི་ཕྱིར། དེར་ཐལ། མཐའ་དཔྱོད་ལས། བྱས་པ་ལ་ཁོ་ན་རེ།25 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདུས་མ་བྱས་གསུམ་སློབ་དཔོན་གྱིས་རྫས་གྲུབ་ཏུ་ཁས་ལེན་པར་ཐལ། སྐབས་འདིར་སློབ་དཔོན་གྱིས་དེ་ཁས་ལེན་པའི་ཕྱིར་ན་སྤྱིར་མ་ཁྱབ། སློབ་དཔོན་གྱིས་བྱེ་སྨྲ་བའི་ལུགས་ལ་ཁས་ལེན་ན་སློབ་དཔོན་གྱིས་ཁས་ལེན་པས་མ་ཁྱབ་པའི་་་་་་་ཕྱིར། ཞེས་སོ་ཟེར་ན། དཔྱོད་ལྡན་གཞན་དག་ན་རེ། ནམ་མཁའ་སོགས་རྫས་གྲུབ་ཏུ་བྱེ་སྨྲའི་ལུགས་འདིར་ཡང་མི་འཐད་པར་མི་བྱ་སྟེ། ནམ་མཁས་གཟུགས་ཅན་གཞན་ལ་སྒྲིབ་པར་བྱེད་པའི་ཕྱིར། དེར་ཐལ། རླུང་ཐུར་དུ་འགྲོ་བ་ལ་སྒྲིབ་པར་བྱེད་པའི་ཕྱིར། སྔར་ལྟར་ཡིག་ཆར། འདུས་མ་བྱས་གསུམ་རྫས་གྲུབ་ཏུ་ཁས་ལེན་པའི་ཕྱིར། ནས། ནམ་མཁས་རླུང་བརྟེན་པའི་དོན་བྱེད་ནུས་ཞེས་པ་ལྟར་དེས་རླུང་ལ་སྒྲིབ་པར་ཆེས་གསལ་བའི་ཕྱིར། ཡང་ན། ནམ་མཁས་རླུང་ཐུར་དུ་འགྲོ་བ་ལ་སྒྲིབ་པ་ཡིན་པར་ཐལ། དེས་རླུང་ཐུར་དུ་འགྲོ་བ་ལ་གེགས་བྱེད་པས་དེས་ནམ་མཁའ་རྫས་གྲུབ་ཏུ་བཞེད་པའི་རྒྱུ་མཚན་ཡོད་པའི་ཕྱིར། ཁོ་ན་རེ། དེ་མི་འཐད་པར་ཐལ། རྩ་བར། དེ་ལ་ནམ་མཁའ་མི་སྒྲིབ་པའོ། །ཞེས་དང་། ནམ་མཁའི་ངོ་བོ་ཡིག་ཆར་གསལ་བས་དེ་ཉིད་དུ་ནམ་མཁའི་ངོ་བོ་ཡོད་དེ། གཟུགས་ཅན་གཞན་ལ་ཕར་མི་སྒྲིབ་པར་མ་ཟད་གཟུགས་ཅན་གཞན་གྱིས་ཚུར་མི་སྒྲིབ་པའི་རྟག་རྫས་དེ་དེ་ཡིན་པའི་ཕྱིར་ཏེ། ཞེས་སོ་ཟེར་བ་ནི་རྡོ་རྗེའི་ཚིག་ཏུ་སྣང་བ་ལ། རྟོགས་ལྡན་ཁ་ཅིག དེ་ནི་འཕེན་ཚུལ་མང་བས་རིགས་སྨྲ་བ་ན་རེ། ནམ་མཁའ་ཆོས་ཅན། ཁྱོད་ཀྱིས་རླུང་བརྟེན་པའི་དོན་བྱེད་མི་ནུས་པར་ཐལ། རླུང་དེ་ལ་མི་བརྟེན་པའི་ཕྱིར་ཏེ། རླུང་ཐུར་དུ་འགྲོ་བ་ལ་བརྟེན་ནམ་གེགས་མི་བྱེད་པའི་ཕྱིར། དེར་ཐལ། དེ་ལས་གཞན་པས་བརྟེན་ཚུལ་མེད་པའི་ཕྱིར། ཡང་ན་དེ་ལས་གཞན་དུ་བཤད་ཚུལ་ཡོད་ཅེས་ན་མཁས་པས་ཡུལ་ཙམ་ཡང་མི་བཟུང་བས་སོ་ཟེར་ན། དེར་ནི་མི་སེམས་ཏེ། རྒྱལ་སྲས་མ་ལས། ཆོས་གང་ཞིག་གཞན་དག་ལ་སྒྲིབ་པར་མི་བྱེད་པའམ། ནས། བསྒྲིབ་པར་བྱ་བ་མ་་ 26 ་

མཛོད་གནས་དང་པོ།ཡིན་པ་དེ་ནི་ནམ་མཁའ་སྒྲིབ་པ་མེད་པའི་ངོ་བོ་ཉིད་ཡིན་ནོ། །ཞེས་གསུངས་པའི་ཕྱིར། གཞན་ཡང་འདི་བའི་ལུགས་ལ་ནམ་མཁའི་དོན་སྔར་ལྟར་བྱེད་ཟེར་ན། འོ་ན། ཤེས་བྱ་དང་བདག་མེད་སོགས་རེ་རེ་ནས་ཆོས་ཅན། དེར་ཐལ།དེའི་ཕྱིར། ཡང་ན་སེམས་དང་སེམས་བྱུང་སོགས་ཀྱང་ནམ་མཁར་ཐལ། དེའི་ཕྱིར་ཟེར་ན། དེའང་མི་གནོད་པར་སེམས་ཏེ། ཡིག་ཆར། ཁོ་ན་རེ། སེམས་དང་སེམས་པ་ལ་སོགས་པ་ཡང་ནམ་མཁར་ཐལ་ལོ། །ནས། རྫུ་འཕྲུལ་དང་ལྡན་པའི་སེམས་དང་སེམས་བྱུང་མཐུས་གཞན་གྱི་འགྲོ་བ་སོགས་ལ་གེགས་བྱེད་པ་ཡོད་་་་་་པའི་ཕྱིར་ཏེ། ཞེས་བྱུང་ངོ་། །ཁོ་ན་རེ། དེ་འདྲའི་རྫུ་འཕྲུལ་ཅན་གྱི་སེམས་དེ་ལྟར་ཡིན་ཀྱང་དེ་མ་ཡིན་པའི་སེམས་དང་སེམས་བྱུང་སོགས་ནམ་མཁར་ཐལ།དེའི་ཕྱིར་ན་དཔྱད་པའི་རྣམ་གྲངས་ཡོད་ཀྱང་ཡི་གེ་མང་བས་དེ་ཙམ་ལས་སོ་ཞེ་་་ན། ཁ་ཅིག སློབ་དཔོན་གྱི་ལུགས་ལ་ནམ་མཁས་གཟུགས་ཅན་གཞན་བཀག་པའམ་སྒྲིབ་པ་སོགས་བྱེད་ནའང་དཀའ་སྟེ། ནམ་མཁས་ཐོགས་རེག་བཀག་པ་ལ་བྱེད་ན། ཐོགས་རེག་ཆོས་ཅན། མེད་པར་ཐལ། དེས་བཀག་པའི་ཕྱིར། ཡང་ན། ནམ་མཁའ་ལ་ཐོགས་རེག་སོགས་ཡོད་པར་བཀག་ན་གཟུགས་ཅན་བཅུ་བོ་གང་རུང་མ་ཡིན་པའི་ཆོས་ཐམས་ཅད་ནམ་མཁར་ཐལ་བ་དང་། དེ་ལས་གཞན་ནམ་མཁའི་དོན་གཅིག་མི་སྲིད་པའི་ཕྱིར་ཟེར་ན། དེ་ནི་རགས་པའི་ཚིག་ཡིན་པས་མི་འཐད་པར་སེམས་སོ། །ལྷག་མེད་མྱང་འདས་ཀྱི་ཐོབ་པ་ཟག་མེད་དུ་གསུངས་པས་འཕགས་ལམ་ཁོ་ནས་ཐོབ་པའི་ཆོས་སུ་གསལ་ཞིང་དེ་རྒྱུད་ལྡན་གྱི་གང་ཟག་ཡོད་མེད་དང་།སྐབས་འདིར་ལྷག་མ་མེད་པའི་གང་ཟག་མི་འདོད་པས་ན་དཔྱད་གཞི་མང་ཞིང་་ཡི་གེ་མང་བས་འཇིགས་སོ། །ཁ་ཅིག སོ་སྐྱེས་ལའང་ཟག་མེད་ཀྱི་ཤེས་རབ་སོགས་ལྡན་པར་སྐབས་27 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདིར་འདོད་དམ་སྙམ་སྟེ། དེ་ལ་སོ་སོ་བརྟགས་འགོག་ཐོབ་བྱེད་དང་ལྡན་པའི་ཕྱིར། དེར་ཐལ། དེ་ལ་སོ་སོར་བརྟགས་འགོག་དང་ལྡན་པའི་ཕྱིར། མ་གྲུབ་ན།དེར་ཐལ། ཡིག་ཆར། ཟག་མེད་སོ་སོར་བརྟགས་མིན་གྱི་འགོག་པའི་དེ་དང་།སོ་སྐྱེས་སོ་སོར་བརྟགས་འགོག་གི་ཐོབ་པ་གཉིས་ཟག་བཅས་དང་། ཞེས་པས་སོ། །དེས་ན་སོ་སྐྱེས་ལ་ཟག་མེད་ཤེས་རབ་ལྡན་པར་ཐལ། འདིའི་སོ་སོར་བརྟགས་པའི་ཤེས་རབ་དང་ལྡན་པའི་ཕྱིར། ཁྱབ་སྟེ། མཐའ་དཔྱོད་ལས།འདིའི་སོ་སོར་བརྟགས་པ་ཡོད་དེ། ཟག་མེད་ཀྱི་ཤེས་རབ་ཀྱི་ཁྱད་པར་ཁོ་ནར་འཇོག་པའི་ཕྱིར། ཞེས་འབྱུང་ངོ་ཞེ་ན་བརྟགས་པའི་གནས་ཡིན་ཀྱང་དཔྱད་དགོས་གསུངས་སོ། །འགོག་པ་གཉིས་གཅིག་ཅར་ཐོབ་པའི་གཞི་ལ་གཟུགས་ཤེས་ལྡན་མིན་་་་་གསུམ་ཡོད་མེད་དཔྱད་པར་བྱ་བྱས་པ་ལ། རྟོགས་ལྡན་ཆེན་པོ་བ་ན་རེ། དེ་ནི་ཆེས་ཡོད་པར་སྨྲ་རིགས་ཏེ། སྨྲ་བའི་དབང་ཕྱུག་ཆེན་མོ་རྗེ་བློ་གྲོས་རྒྱ་མཚོས་སྡོམ་ཚིག་མཆན་བུར། གཅིག་ཅར་ཐོབ་གཞི་ལ་དཔྱད་ཚུལ་གསུངས་པ་དང་འདྲ་བས། དེ་ཡང་ངན་འགྲོའི་སྐྱེ་བ་སྐྱེ་འགྱུར་མ་འོངས་པ་ཕྱིས་སྦྱོར་ལམ་བཟོད་པའི་སྟོབས་ཀྱིས་གཏན་མི་སྐྱེ་བར་བྱེད་རྒྱུ་ཞིག་དང་བཟོད་པ་ཐོབ་ཁ་མའི་རྒྱུད་་་་ཀྱི་ངན་འགྲོ་སྐྱེ་རུང་གི་ཆ་སྐྱེ་འགྱུར་མ་འོངས་པ་གཉིས་བཞག་ཆོག་སྟེ། དེ་དག་རྟེན་གྱི་གང་ཟག་གིས་བཟོད་པ་ཐོབ་ན་གཏན་དུ་སྐྱེ་བ་ལ་གེགས་བྱེད་པའི་་་་་་་་་་ཆའམ་གཏན་མི་སྐྱེ་བའི་གདེངས་ཐོབ་པའི་ཕྱིར། རྩ་བར་བཟོད་ཐོབ་ངན་སོང་མི་སྐྱེའོ། །ཞེས་གསུངས་པས་ལེགས་གསུང་ཡིན་ནམ་སྟེ་ཡིན་པའི་ཕྱིར་ན། ཡང་དེ་ཉིད་ལས། གཉེན་པོའི་སྟོབས་ཀྱིས་གཏན་མི་སྐྱེ་བར་བྱེད་རྒྱུའི་ཉོན་མོངས་ཆེན་པོ་སྐྱེ་འགྱུར་མ་འོངས་པ་རྣམས་འཇོག་སྟེ། ཞེས་སྒྲུབ་བྱེད་སོགས་དེར་གསལ་བས་སོ། །ཁ་ཅིག བརྟགས་མིན་གྱི་ཐོབ་གཞི་ལ་སྐྱེ་འགྱུར་མ་འོངས་པ་ནི་་ 28 ་

མཛོད་གནས་དང་པོ།ཆེས་མི་འཐད་པར་གོ་སྟེ། མཐའ་དཔྱོད་ལས། བརྟགས་མིན་གྱི་འགོག་པ་ནི་མ་འོངས་པ་མི་སྐྱེ་བའི་ཆོས་ཅན་ཁོ་ན་ཡིན་ནོ། །ཞེས་དང་། འགྲེལ་བ་མངོན་པའི་རྒྱན་ལས། ད་ལྟར་བྱུང་བ་དང་མ་འོངས་པ་ན་འབྱུང་བར་འགྱུར་བ་ལྟ་བུ་སྟེ།ནས། བརྟགས་མིན་ནི་ཐོབ་པར་མི་ནུས་ཏེ། སྐྱེ་བའི་ཆོས་ཅན་ཡིན་པའི་ཕྱིར་རོ།།ཞེས་སོགས་མང་བས་མི་འཐད་པར་ཤེས་སོ་ཟེར་ན། དེ་ནི་ངེས་པར་དུ་སྐྱེ་ངེས་པ་རྣམས་བརྟགས་མིན་གྱི་ཐོབ་གཞི་མིན་པས་སྔ་མ་མི་འཐད་པར་གོ་མི་རུང་་་་་་་བའི་ཕྱིར། དེར་ཐལ། རྒྱལ་སྲས་མ་ལས། འབྱུང་བའི་ཆོས་རྣམས་ཀྱང་གདོན་མི་ཟ་བར་འབྱུང་བའི་ཕྱིར། སོ་སོར་བརྟགས་པ་མ་ཡིན་པའི་འགོག་པ་ནི་མི་འཐོབ་སྟེ། ཞེས་སྒྲུབ་བྱེད་རྒྱ་ཆེ་བའི་ཕྱིར། ཁོ་ན་རེ། སྔར་བཤད་པའི་དེའང་འཐད་པར་དཀའ་སྟེ། གཉེན་པོའི་སྟོབས་ཀྱིས་གཏན་མི་སྐྱེ་བར་བྱེད་རྒྱུའི་ཉོན་མོངས་ཆེན་པོ་སྐྱེ་འགྱུར་མ་འོངས་པ་ནི་འཐད་པར་མི་སེམས་ཏེ། དེ་འདྲའི་གཏན་མི་སྐྱེ་བའི་ཆོས་ཅན་དེ་ལ་སྐྱེ་འགྱུར་ཡོད་པར་ཤིན་ཏུ་མི་རིགས་པའི་ཕྱིར། ཡང་ན།འབྱུང་བའི་ཆོས་རྣམས་གཏན་མི་སྐྱེ་བའི་དེ་ལའང་སྐྱེ་འགྱུར་མ་འོངས་པ་ཡོད་་་་་ཆོག་པར་ཐལ། དེའི་ཕྱིར། འདོད་ན། ཤིན་ཏུ་མི་རིགས་ཏེ། དེས་ན་དྲངས་མ་ཐག་པའི་རྒྱལ་སྲས་མའི་དོན་དེ་མི་འཐད་པར་འགྱུར་བ་དང་། སོ་སོར་བརྟགས་མིན་གྱི་འགོག་པའི་ཐོབ་གཞི་ཡིན་ན་ཟག་མེད་ཡིན་པས་ཁྱབ་པར་ཐལ་བ་དང་།སྡོམ་ཚིག་ལས། གཉིས་ཀ་ཡིན་པ་རྣམ་གསུམ་སྟེ། །ཞེས་པ་མི་རིགས་པར་ཐལ་བ་དང་། དེ་མིན་རིགས་པའི་ཕྱོགས་གྲངས་མེད་པས་སོ་ཞེ་ན། གཞན་དག་ན་རེ།དེ་ཁོ་ནར་ངེས་ཏེ། འགོག་པ་གཉིས་གཅིག་ཅར་ཐོབ་པའི་གཞི་མི་སྲིད་པའི་ཕྱིར།དེར་ཐལ། མཆིམས་མཛོད་མཆན་བུ་ལས། གཉིས་ཀ་འཐོབ་པ་ཡང་གཅིག་ཆར་ཐོབ་པ་མིན་གྱི། ཞེས་པ་ལ་བརྗོད་ན། ཁ་ཅིག དེ་ནི་དེའི་དོན་དུ་འགྲོ་བ་མིན་ནམ་སྙམ་མོ་དཔྱད། ཁོ་ན་རེ། སྔར་ལྟར་ཤིན་ཏུ་རིགས་ཏེ། སྡོམ་ཚིག་ལས།་ 29 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཅིག་ཆར་ཐོབ་གཞི་དགྲ་བཅོམ་འབྲས། །ཞེས་པས་ཀྱང་གོ་ནུས་པའི་ཕྱིར་ན།ཁ་ཅིག འདི་ལ་དཔྱད་རྒྱུ་མང་བས། སྡོམ་འགྲེལ་ལས། འགོག་གཉིས་གཅིག་ཅར་ཐོབ་པའི་གཞི་ལ་དགྲ་བཅོམ་པའི་འབྲས་བུ་ཐོབ་མ་ཐག་པའི་མིག རྡོ་རྗེ་ལྟ་བུའི་ཏིང་ངེ་འཛིན་གྱི་ཚེ་ན་སྐྱེ་རུང་ལ་སྐད་ཅིག་གཉིས་པར་མི་སྐྱེ་བའི་ཆོས་ཅན་་རྣམས་བཞག་ཆོག་སྟེ། ཞེས་ཤེས་བྱེད་དེ་དག་ཏུ་རྒྱས་པའི་ཕྱིར། ཨ་ཁུ་ཚང་གིས།སྡོམ་ཚིག་གི་དོན། དེ་ཉིད་དུ། གཅིག་ཆར་བ་འདོད་པའི་ལུགས་སམ། ཡང་ན་དེའི་ཚེ་དེ་སྤངས་པའི་བརྟགས་འགོག་ཞིག་གསར་དུ་ཐོབ་རྒྱུ་ཡོད་པས་ཡིན་ཟེར་་བ་གང་འཐད་དཔྱད། ཅེས་ན། ཁ་ཅིག དེ་སོགས་ལ་དཔྱད་པར་བྱ་བ་མང་ཞིང་དགྲ་བཅོམ་པའི་མིག་དེ་གཉིས་གཅིག་ཆར་དུ་ཐོབ་པའི་གཞི་ལ་འཇོག་་་་་་་་་དཀའ་སྟེ། དེའི་མིག་དེ་སྤངས་པའི་བརྟགས་འགོག་སྔོན་འདོད་ཉོན་སྤངས་པའི་དུས་སུ་ཐོབ་པའི་ཕྱིར། དེར་ཐལ། དེ་དུས་སུ་དེ་སྤངས་པ་ཡིན་པའི་ཕྱིར་ཏེ། དེ་འདྲའི་དགྲ་བཅོམ་པ་དེ་འདོད་རྟེན་གྱི་དགྲ་བཅོམ་པ་ཞིག་ཡིན་པར་གོ་སླ་ཞིང་་་་དེས་ན་དེ་བརྟགས་འགོག་སྔོན་དང་བརྟགས་མིན་རྗེས་སུ་ཐོབ་པའི་གཞི་ཡིན་་་་་་པའི་ཕྱིར། སྡོམ་འགྲེལ་ལས། དེས་ན་ཉོན་མོངས་པ་ཆེན་པོའི་གཉེན་པོ་སྐྱེས་ནས་རྣམ་གྲོལ་ལམ་ཐོབ་པ་ན། ཉོན་མོངས་པ་ཆེན་པོ་མ་འོངས་པ་དེ་དག་གི་སོ་སོར་བརྟགས་པའི་འགོག་པ་དང་། སོ་སོར་བརྟགས་པ་མ་ཡིན་པའི་འགོག་པ་གཅིག་ཅར་ཐོབ་པོ། །ཞེས་པའི་དོན་ཡིན་པར་བཤད་ན་དགོངས་པ་ཨེ་འགྲོ་སྙམ།ཞེས་རྒྱལ་སྲས་མའི་དོན་བཀྲལ་བ་ཨེ་ཡིན་དཔྱད། ཡང་ན། དགྲ་བཅོམ་པའི་མིག་འདོད་གཟུགས་ཅི་རིགས་ཀྱི་སས་བསྡུས་ཡིན་པས་དགྲ་བཅོམ་ཐོབ་མ་ཐག་་་པའི་ཚེ་ན་དེ་སྤངས་པའི་འགོག་བདེན་ཞིག་མི་སྲིད་དེ། དེ་སྤངས་པའི་འགོག་བདེན་སྔོན་དུ་ཐོབ་པའི་ཕྱིར་ཏེ། དགྲ་བཅོམ་པའི་འབྲས་བུ་ཐོབ་པ་ལ་འདོད་གཟུགས་ཀྱི་ཟག་བཅས་ཡིན་ཚད་སྤངས་པའི་ཕྱིར། དེས་ན་དེ་དག་སྤངས་ཀྱང་30 ་

མཛོད་གནས་དང་པོ།དེ་སྤངས་པའི་འགོག་བདེན་མ་ཐོབ་སྙམ་ན་མི་རིགས་པར་གོ་སླའོ་ཞེ་ན་དཔྱད་་་་པར་བྱ་བ་མང་ཞིང་། ཡང་ན་སྡོམ་ལས། འགོག་གཉིས་གཅིག་ཆར་ཐོབ་གསུང་དཔྱད། ཅེས་རྒྱལ་བོའི་སྲས་ཀྱི་དོན་དཔྱད་གསུངས་པས། རྒྱལ་སྲས་མ་ལས ཁ་ཅིག་ནི་ཅིག་ཅར་ཏེ་མཐོང་བས་ཐོབ་པའི་ཉོན་མོངས་པ་ཆེན་པོའི་ཡང་ཆེན་པོའི་གཉེན་པོ་སྐྱེས་པ་ན། ཉོན་མོངས་པ་ཆེན་པོ་མ་འོངས་པ་དེ་དག་གི་སོ་སོར་བརྟགས་པའི་འགོག་པ་དང་སོ་སོར་བརྟགས་པ་མ་ཡིན་པའི་འགོག་པ་ཅིག་ཆར་་ཐོབ་པོ། །ཞེས་དཔྱད་གཞི་དེ་ཡིན་པ་ལ། ཁ་ཅིག དེ་ནི་ཕལ་ཆེར་ལུགས་འདིར་འདོད་པར་འདྲ་སྙམ་མོ་ཟེར། དེའང་རང་ལུགས་བྱས་ནས་བཤད་པ་ནི་ཁ་ཅིག་འདོད་སྙམ་པ་མིན་ཏེ། ཉོན་མོངས་ཆེན་པོ་སྤངས་པའི་རྣམ་གྲོལ་ལམ་འཐོབ་པ་ན་སོ་སོར་བརྟགས་མིན་གྱི་འགོག་པ་ཐོབ་པ་མིན་ཏེ། དེ་གདོན་མི་ཟ་བར་མི་སྐྱེ་བའི་ཆོས་ཅན་དུ་མ་བྱས་པའི་ཕྱིར་ཏེ། དེ་སླར་སྐྱེ་བ་ཡོད་པའི་ཕྱིར་ཏེ། འབྲས་བུ་ལས་ཉམས་པ་སྐབས་འདིར་སྲིད་པའི་ཕྱིར་ཟེར་ན་སྤྲོས་པ་མང་ངོ་ །བརྟགས་པ་ཆུང་བའི་ཁ་ཅིག འགོག་པ་གཉིས་ཀྱི་གཞི་མཐུན་ཡོད་ཟེར་ནས།དེའི་རིགས་པ་བཏང་ཚུལ་ནི། མ་འོངས་པ་གཏན་དུ་མི་སྐྱེ་བའི་སྲིད་ཉོན་དགུ་བ་སྤངས་པའི་འགོག་བདེན་དེ་ཡིན་པའི་ཕྱིར། དེར་ཐལ། བརྟགས་མིན་གྱི་དེ་ཡིན་པར་འདྲ་སྟེ། སྲིད་ཉོན་དེ་མ་འོངས་པ་གཏན་དུ་མི་སྐྱེ་བའི་ཆོས་ཅན་དུ་བྱས་པའི་ཕྱིར་ན་བློ་ལྡན་དག་གིས་དེ་ནི་རིགས་པ་མིན་པར་འདྲ་སྟེ། གཞན་དུ་ན་ཟག་བཅས་ཟག་མེད་ཀྱི་ཡིན་པ་ཡོད་པར་ཐལ་བ་དང་། གཞན་རྣམ་གྲངས་མང་བས་དཔྱད་པ་རྒྱ་ཆུང་བས་སོ་ཟེར།ངན་འགྲོའི་སེམས་ཅན་ལ། མི་སྐྱེ་བའི་ཆོས་ཅན་དང་། སྐྱེ་འགྱུར་མ་འོངས་པ་སོགས་ཡོད་དེ། གང་སྤེལ་ལས། གཟུགས་ལ་སོགས་པ་རྣམས་ཀྱི་ནི་རང་གི་དབང་བོའི་སྤྱོད་ཡུལ་ཉིད་དོ། །ཞེས་གསུངས་ན། ཁ་ཅིག མ་འོངས་པ་31 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཏན་མི་སྐྱེ་བའི་དགེ་སློང་ཡོད་པར་ཐལ། དེའི་ཕྱིར། འདོད་ན། དེའི་མཁན་སློབ་སོགས་ངོས་འཛིན་དུ་ཡོད་པར་ཐལ། དེའི་ཕྱིར། ཁ་ཅིག དེ་དགེ་སློང་མེད་ཅེ་ན། ཡང་འཐད་དཀའ་སྟེ། དེ་ལ་ཟག་མེད་ལམ་བདེན་ཡོད་ལ་དེ་མེད་པའི་བློ་རྩེ་མེད་པའི་ཕྱིར་ཞེ་ན་སྤྲོས་པ་མང་བས་སོ། །ཁ་ཅིག སྟོན་པ་དང་རྒྱུད་གཅིག་པའི་རྒྱུད་ཀྱི་མཐོང་ལམ་སོགས་སོ་སོར་བརྟགས་མིན་གྱི་ཐོབ་གཞི་ཡིན་པར་ཐལ། དེ་དང་རྒྱུད་ཐ་དད་པས་མ་འོངས་པ་སྐྱེ་བ་ལ་གཏན་དུ་གེགས་བྱེད་པའི་ཕྱིར། ཁ་ཅིག ཁྱོད་ཀྱི་འདོད་པ་ལྟར་ན་འདུས་བྱས་ཡིན་ན་བརྟགས་མིན་གྱི་ཐོབ་གཞི་ཡིན་པས་ཁྱབ་པར་ཐལ།དེའི་ཕྱིར། ཡང་ན། རང་དང་རྒྱུད་ཐ་དད་པའི་ཆོས་ལ་བརྟགས་མིན་གྱི་ཐོབ་གཞི་ཡོད་པར་ཐལ། དེའི་ཕྱིར། འདོད་མི་ནུས་ཏེ། ཨ་ཁུ་རིན་པོ་ཆེའི་མཐའ་དཔྱོད་དུ། རྒྱུད་ཐ་དད་པའི་རྒྱུད་ཀྱི་ཆོས་ལ་བརྟགས་མིན་ཐོབ་ན་ཧ་ཅང་ཐལ་བས། ཞེས་སོ་ཞེ་ན། རིགས་པ་རྩལ་ཆེན་ཅན་ན་རེ། གང་ཟག་དེའི་བརྟགས་མིན་ཐོབ་པའི་གཞིའི་ཆོས་ཡིན་ན་རང་དང་རྒྱུད་གཅིག་པའི་ཆོས་ཡིན་པས་ཁྱབ་་པར་ཐལ། དེའི་ཕྱིར། འདོད་ན། བརྟགས་མིན་ཐོབ་པའི་དགྲ་བཅོམ་པ་ཆོས་ཅན། ཁྱོད་ཀྱི་བརྟགས་མིན་ཐོབ་པའི་གཞིའི་གང་ཟག་ཡིན་ན་རང་དང་རྒྱུད་གཅིག་པས་ཁྱབ་པར་ཐལ། དེའི་ཕྱིར། ཡང་ན་གང་སྤེལ་སོགས་སུ་དཔྱད་པར་བྱ་བ་མང་ཡང་རེ་ཞིག་དེ་ཙམ་ལས་མ་བྲིས་སོ། །མཛོད་གནས་བརྒྱད་ཀ་རེ་རེའི་སྐབས་བརྗོད་དོན་སྟོན་ཚུལ་མཆིམས་་་་་་ཊཱིཀ་ཤོག་གྲངས་ཉེར་ལྔ་བར་གསལ་བས་ལྟ་བར་བྱའོ། །ཁ་ཅིག ངནའགྲོ་བ་ལ་སོ་སོར་བརྟགས་མིན་གྱི་འགོག་པ་ཐོབ་པ་ཡོད་འདྲ་སྟེ། འདིའི་ཐོབ་གཞིའི་ངན་འགྲོའི་སྐྱེ་བ་རྒྱུད་ལྡན་གྱི་གང་ཟག་དེ་ཡིན་པའི་ཕྱིར། དེར་ཐལ། དེ་འདྲའི་གང་ཟག་དེ་ཆོས་ཅན། དེར་ཐལ། དེའི་མི་སྐྱེ་བའི་ཆོས་ཅན་ཐོབ་པའི་ཕྱིར། འདོད་32 ་

མཛོད་གནས་དང་པོ།ན། མི་རིགས་ཏེ། དེའི་བརྟགས་མིན་གྱི་འགོག་པ་བཟོད་པ་ནས་ཐོབ་དགོས་པ་ཡིག་ཆ་སོགས་སུ་གསུངས་པ་དང་འགལ་དོགས་སོ། །ཁོ་ན་རེ། འོ་ན། ངན་འགྲོ་སྐྱེ་བ་རིམ་བཞིན་དུ། །ཞེས་གསུང་བ་མི་འཐད་པར་ཐལ། མ་འོངས་པ་གཏན་དུ་མི་སྐྱེ་བའི་སྐྱེ་བ་མེད་པའི་ཕྱིར་ཏེ། དེ་འདྲའི་སྐྱེ་བ་རྒྱུད་ལྡན་གྱི་གང་ཟག་མེད་པའི་ཕྱིར། མ་གྲུབ་ན། དེ་ཆོས་ཅན། དེས་བརྟགས་མིན་ཐོབ་པར་ཐལ། མ་གྲུབ་པར་དེའི་ཕྱིར་ཞེ་ན། དེའི་སྐྱེ་བ་དེ་གཏན་དུ་མེད་སྙམ་སྟེ། གཞན་དུ་ན་དེའི་སྐྱེ་བ་རྒྱུད་ལྡན་གྱི་གང་ཟག་དང་རྒྱུད་གཅིག་པའི་བཟོད་པ་ཞིག་འཇོག་དགོས་པ་ལ་དེའང་ཡོད་དཀའ་བའི་ཕྱིར། རིགས་པ་སྨྲ་བ་ཁ་ཅིག་ན་རེ། བརྟགས་མིན་ཐོབ་པའི་གཞི་ལ་མ་འོངས་པ་མི་སྐྱེ་བའི་ཆོས་ཅན་གྱིས་མ་ཁྱབ་སྟེ། འགོག་པ་གཉིས་གཅིག་ཅར་དུ་ཐོབ་པའི་གཞི་ཡོད་པས་ཤེས་པའི་ཕྱིར་ཞེ་ན། བརྟགས་མིན་གྱི་འགོག་པའི་ཐོབ་པའི་གཞི་ལ་སྐྱེ་འགྱུར་མ་འོངས་པ་ཡོད་དེ། མཐོང་སྤང་ཉོན་མོངས་དང་། ཕྱིར་མི་འོང་དབང་རྣོན་གྱི་རྒྱུད་ཀྱི་སྲིད་ཉོན་སོགས་དེ་བཞག་ཆོག་པའི་ཕྱིར། དེར་ཐལ། དེ་རྣམས་འགོག་པ་གཉིས་ཀྱི་ཐོབ་གཞི་ཡིན་པར་བཞག་ཆོག་པའི་ཕྱིར། ཁ་ཅིག དེའང་དཔྱད་པ་ཤིན་ཏུ་ལེགས་ཀྱང་སྐྱེས་ཟིན་པའི་འདུས་བྱས་རྣམས་བརྟགས་འགོགས་ཀྱི་ཐོབ་གཞི་འཛིན་པར་བྱེད་རིགས་པའི་་་་་ཕྱིར། དེར་ཐལ། དེ་དག་མ་འོངས་པ་ན་གཏན་དུ་མི་སྐྱེ་བའི་ཕྱིར། དེར་ཐལ།དེ་དག་སྐྱེས་ཟིན་པའི་ཕྱིར་ཟེར་ན། མི་རིགས་པར་ཤེས་སླའོ། །ཁོ་ན་རེ། འོ་ན།སྐྱེས་ཟིན་པ་དང་སྐྱེ་འགྱུར་གྱི་ཡིན་པ་ཡོད་པར་ཐལ་བ་དང་། བཅས་ལྡན་དགེ་སློང་གི་རྒྱུད་ཀྱི་སྡོམ་པ་སྐྱེ་དགོས་དང་སྐྱེས་ཟིན་གཉིས་ཀ་ཡིན་པར་ཐལ་བ་དང་།དུས་གསུམ་གྱི་རྣམ་བཞག་འཇིག་པར་ཐལ་བ་དང་། སྐྱེ་འགྱུར་མ་འོངས་པ་སླར་སྐྱེ་བ་མེད་པར་ཐལ་བ་སོགས་མཐའ་མེད་དོ་ཞེས་བརྗོད་པ་ལ་བརྟགས་པར་བྱ་་་་ཞིང་། གཞན་ཡང་། ངན་འགྲོའི་སྐྱེ་བ་བརྟགས་མིན་སྔོན་དང་བརྟགས་འགོག་33 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྗེས་སུ་ཐོབ་པ་མི་རིགས་པར་ཐལ། དེ་བརྟགས་འགོག་སྔོན་དང་བརྟགས་མིན་རྗེས་སུ་ཐོབ་པ་ཡིན་པའི་ཕྱིར་ཏེ། ལམ་དུ་མ་ཞུགས་པས་འདོད་པའི་ཟག་བཅས་ཡིན་ཚད་སྤངས་མ་ཐག་པའི་གང་ཟག་དེ་ལ་ཡིན་པའི་ཕྱིར་ཏེ། ཤེས་སླ་བའི་ཕྱིར། ཁ་ཅིག འདོད་ཉོན་མ་སྤངས་པར་ངན་འགྲོའི་སྐྱེ་བ་བཀག་པའི་བརྟགས་འགོག་མཐོང་ལམ་ནས་ཐོབ་པར་འདྲ་སྟེ། དེ་ལྟར་ཡིན་པར་ཡིག་ཆར་གསལ་བའི་ཕྱིར། ཁོ་ན་རེ། དེ་ཤིན་ཏུ་མི་རིགས་ཏེ། དེ་སྒོམ་སྤང་ཡིན་པས་སྒོམ་ལམ་ནས་ཐོབ་དགོས་པའི་ཕྱིར་ཏེ། མངོན་པའི་རྒྱན་དུའང་གསལ་བའི་ཕྱིར་ཞེས་སོགས་ལ་དཔྱད་པར་བྱ་བ་མང་ངོ་། །མ་འོངས་པ་མི་སྐྱེ་བའི་གཟུགས་ཤེས་སོགས་སྐྱེས་པ་མིན་པར་འདྲ་བ་་་་་་ཤར་མཁན་ལ། ཁ་ཅིག དེ་ཆོས་ཅན། འདུས་མ་བྱས་ཡིན་པར་ཐལ། དེ་ལ་འདུས་ཞེས་པ་དང་བྱས་ཞེས་པའི་དོན་རེ་རེ་ནས་མ་གྲུབ་པའི་ཕྱིར། དང་བོ་མ་གྲུབ་ཟེར་ན། མ་འོངས་པ་མི་སྐྱེ་བའི་གཟུགས་ཤེས་སོགས་ཆོས་ཅན། ཁྱོད་སྐྱེ་བའི་རྐྱེན་ཚང་བར་ཐལ། འདུས་ཞེས་པའི་དོན་གྲུབ་ཚུལ་ཡོད་པའི་ཕྱིར། འདོད་ན། དེ་ཆོས་ཅན། ཁྱོད་མ་འོངས་པ་མི་སྐྱེ་བ་ཞེས་བཤད་མི་རིགས་པར་ཐལ།ཁྱོད་མི་སྐྱེ་བ་མ་ཡིན་པའི་ཕྱིར་ཏེ། ཁྱོད་སྐྱེ་བའི་རྒྱུ་དོན་སོགས་ཡོངས་སུ་ཚང་བའི་ཕྱིར་ན། ཁོ་ན་རེ། དེ་དག་འདུས་བྱས་མིན་པ་ནི་རྣམ་པ་ཀུན་ཏུ་མི་རུང་སྟེ།གཞན་དུ་ན་དེ་དག་རྟག་པར་ཐལ་བའི་ཕྱིར་ཟེར་བ་ལ་དཔྱད་པར་བྱའོ། །འགྲེལ་བཤད་པ་ཁ་ཅིག་ན་རེ། སྐབས་འདིར་མ་འོངས་པ་མི་སྐྱེ་བའི་ཆོས་ཅན་ཞེས་པ་ནི་སྔོན་པོ་ལྟ་བུ་ཡུལ་གཅིག་ལ་དམིགས་པའི་དབང་ཤེས་མངོན་དུ་གྱུར་བ་ན། དུས་དེར་དྲི་རོ་སོགས་ལ་དམིགས་པའི་དབང་ཤེས་མངོན་དུ་མ་གྱུར་བ་དེ་དག་གི་རྐྱེན་མ་ཚང་བས་མངོན་དུ་མ་གྱུར་བ་འདྲའང་དབང་ཤེས་དེ་་་དག་ཐོབ་པ་དང་ཚང་བར་འདྲ་སྟེ། འདོད་རྟེན་གྱི་གང་ཟག་གང་ལ་དེ་ལྟར་དུ་་ 34 ་

མཛོད་གནས་དང་པོ།རིགས་འགྲེ་སྦྱོར་ཆོག་པའི་ཕྱིར། དེར་ཐལ། འདོད་རྟེན་གྱི་གང་ཟག་ལ་ཤེས་པ་ཀུན་ཚང་ལས་ཀྱང་ཤེས་པའི་ཕྱིར་ཟེར་བ་ལ། ཁོ་ན་རེ། དེ་ནི་སྔར་དཔྱད་ཚུལ་ལས་མ་འདས་བའི་ཕྱིར་ཏེ། སྔོན་འཛིན་དབང་མངོན་མངོན་དུ་གྱུར་བའི་གང་ཟག་གི་རྒྱུད་ལ་སེར་འཛིན་དང་དཀར་འཛིན་དབང་ཤེས་སོགས་དེའི་རྒྱུད་ལ་མ་་འོངས་པ་མི་སྐྱེ་བ་ཞེས་བཤད་དུ་མེད་པར་ཐལ། དེའི་རྒྱུད་ལ་དེ་དག་སྐྱེ་བར་འདྲ་བའི་ཕྱིར་ཏེ། དེས་དེ་དག་ཐོབ་པ་དང་དེའི་རྒྱུད་ལ་ཚང་ཚུལ་ལས་ཤེས་པའི་ཕྱིར་ན། ཁོ་ན་རེ། དེའི་སྐྱོན་མེད་དེ། དེ་ལ་དེ་དག་དུས་དེར་མི་སྐྱེ་བ་ནི།དེ་སྐྱེ་བའི་རྐྱེན་མ་ཚང་བས་ཡིན་སྙམ་མོ། །ཁོ་ན་རེ། ལུགས་འདིར་ནང་འགལ་ཆེ་ཞེས་བཤད་རིགས་པར་ཐལ། གང་ཟག་དེ་དག་གི་རྒྱུད་ལ་སེར་འཛིན་དབང་མངོན་དང་སྔོན་འཛིན་དབང་མངོན་སོགས་མ་སྐྱེས་ཀྱང་དེའི་རྒྱུད་ལ་ཚང་བ་་་་་་དང་ལྡན་པར་ཁས་ལེན་པའི་ཕྱིར་ན། ཁ་ཅིག འོ་ན། དེ་དག་ལ་ནང་འགལ་མེད་པ་ནི་འདོད་རྟེན་ཅན་གྱི་གང་ཟག་ལ་ཤེས་པ་ཀུན་ཚང་ཡིན་པས་སོ་ཞེ་ན།རིགས་སྨྲ་བཟང་བཤད་པ་ན་རེ། མདུན་གྱི་དམ་བཅའ་བའི་རྒྱུད་ལ་ལྷ་ཡུལ་གྱི་ཁ་དོག་མཐོང་བའི་མིག་ཤེས་དང་གཞི་འདིའི་ཁ་དོག་མཐོང་བའི་མིག་ཤེས་་་་་་་་་སོགས་ཚང་བར་ཐལ། དེའི་ཕྱིར། འདོད་ན། དེའི་རྒྱུད་ལ་ཆོས་ཐམས་ཅད་རྟོགས་པའི་ཤེས་པ་དང་ཆོས་རེ་རེ་ནས་རྟོགས་པའི་ཤེས་པ་སོགས་ཚང་བའམ་་་་་ལྡན་པར་ཐལ། དེའི་ཕྱིར། འདོད་ན། དེ་ཆོས་ཅན། སངས་རྒྱས་འཕགས་པའི་རྒྱུད་ཀྱི་ཤེས་པ་སོགས་ཁྱོད་ལ་ཚང་བ་ཡིན་པར་ཐལ། དེའི་ཕྱིར། འདོད་ན།ཐམས་ཅད་མཁྱེན་པ་རྒྱུད་ལྡན་གྱི་བ་ལང་ཡོད་པར་ཐལ། དེའི་ཕྱིར་ཟེར་ན་གཞན་མང་བོས་འཕེན་ཚུལ་བཙལ་ཀྱང་གྲགས་ཆེའོ། །འདུས་མ་བྱས་ཡིན་ན་འདུས་མ་བྱས་གསུམ་པོ་གང་རུང་ཡིན་པས་ཁྱབ་་་ཟེར་ན། གཞན་དག་ན་རེ། ཤེས་བྱ་དང་རྟག་པ་སོགས་རེ་རེ་ནས་ཆོས་ཅན།35 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེར་ཐལ། དེའི་ཕྱིར། ཁོ་ན་རེ། དེས་ཁྱབ་པར་ཐལ། རྩ་བར། འདུས་མ་བྱས་རྣམས་གསུམ་ཡང་སྟེ། །ཞེས་སོ་ཟེར་ན། ཁ་ཅིག དེ་ནི་རྡུལ་སོགས་འགོག་བྱེད་ཡང་སྒྲ་ངོས་བཟུང་བའི་དོན་ཞེས་བཤད་པས་ཤེས་སོ་ཞེ་ན། ཁོ་ན་རེ། འདུས་མ་བྱས་རྫས་གྲུབ་གསུམ་གང་རུང་ལ་ཁྱབ་པའི་དོན་ཟེར་ན། འོ་ན། ཤེས་བྱ་དང་རྟག་པ་སོགས་ཆོས་ཅན། དེ་གསུམ་ཅི་རིགས་སུ་ཐལ། དེ་རྫས་གྲུབ་ཡིན་པའི་ཕྱིར། མ་གྲུབ་ན། དེར་ཐལ། དོན་བྱེད་ནུས་པའི་རྫས་གྲུབ་ཡིན་པའི་ཕྱིར་ཏེ།དངོས་པོ་ཡིན་པའི་ཕྱིར། དེར་ཐལ། གཞི་གྲུབ་པའི་ཕྱིར། དཔྱོད་ལྡན་ན་རེ། དེ་ནི་འདུས་མ་བྱས་དང་རྫས་གྲུབ་རིམ་བཞིན་ཡིན་ཀྱང་། དེ་གཉིས་ཀ་མིན་པས་སྐྱོན་དོགས་མེད་སྙམ་ཟེར་བ་ལ་དཔྱད་དགོས་སོ། །སྔར་གྱི་དཔྱད་ཚུལ་དང་དཔག་ན་ཟག་མེད་འདུ་བྱས་མི་སྐྱེ་བའི་ཆོས་ཅན་རྣམས་ནི་རྒྱུ་རྐྱེན་རྣམས་འདུས་ཤིང་ཕྲད་ནས་བྱས་པས་ནའང་འདུ་བྱས་ཟེར་བ་ཡིག་ཆས་འགྲུབ་སྙམ་མོ་ཞེ་ན།འོ་ན། དེ་ཆོས་ཅན། ཁྱོད་ལ་འདས་པ་དང་ད་ལྟར་བ་སོགས་འབྱུང་བར་ཐལ།ཁྱོད་རྒྱུ་ཅི་རིགས་ལས་སྐྱེས་ཟིན་པའི་ཕྱིར། ཁོ་ན་རེ། དེ་སྐྱེས་ཟིན་པ་ནི་གང་ལས་ཀྱང་མི་རིགས་ཏེ། མི་སྐྱེ་བའི་ཆོས་ཅན་དུ་གྲུབ་པ་ལ་སྐྱེས་ཟིན་པར་འགོག་དགོས་པའི་ཕྱིར་ཟེར་ན། ཁ་ཅིག འོ་ན། འདུས་ཞེས་པ་དང་བྱས་ཞེས་པ་གཉིས་ཀྱི་གོ་དོན་སོ་སོར་མེད་པར་ཐལ། དེའི་ཕྱིར། འདོད་མི་ནུས་ཏེ། མཐའ་དཔྱོད་ལས། འདུས་ཞེས་པས་རྒྱུ་རྐྱེན་ཚོགས་པ་སྟོན་པས་རྒྱུ་རྐྱེན་རེ་རེས་བསྐྱེད་དམ་སྙམ་པ་སེལ། བྱས་ཞེས་པས་རྒྱུ་རྐྱེན་གྱི་འབྲས་བུ་ལ་བྱེད་པ་སྟོན་པ་ཡིན་པའི་ཕྱིར། ཞེས་གསུངས་པའི་ཕྱིར། གཞན་ཡང་འདུས་བྱས་ཡིན་ན་བྱུང་ཟིན་གྱིས་ངེས་པ་གང་ནས་ཀྱང་མི་རྙེད་པའི་ཕྱིར་ཏེ། མཐའ་དཔྱོད་ལས། འདིའི་འདུས་བྱས་ཡིན་ན་བྱུང་ཟིན་ཡིན་པས་ཁྱབ་པར་ཐལ། ཀྲྀཏ་བྱས་པ་ཞེས་པ་བྱུང་ཟིན་ལ་འཇུག་པའི་ཕྱིར་ན་མ་ཁྱབ་སྟེ། དེ་བྱས་ཟིན་དང་བྱེད་འགྱུར་དང་དུས་་ 36 ་

མཛོད་གནས་དང་པོ།ལ་ལྟོས་པའི་མི་སྐྱེ་བའི་ཆོས་ཅན་གྱི་བྱས་པ་གསུམ་ག་ལ་འཇུག་པའི་ཕྱིར་ཞེས་་་་་་གསལ་ལོ། །གཟུགས་ཀྱི་སྐྱེ་མཆེད་ཡིན་ན་མིག་གི་ཡུལ་དུ་བསྟན་དུ་ཡོད་པས་ཁྱབ་་་་་་བྱས་པ་ལ། མཁས་པའི་ཤ་ཚུགས་ཅན་ན་རེ། གཟུགས་ཀྱི་སྐྱེ་མཆེད་ལ་མིག་གི་ཡུལ་དུ་བསྟན་དུ་ཡོད་པས་མ་ཁྱབ་པའི་ཕྱིར་ཏེ། མ་འོངས་པའི་མི་སྐྱེ་བའི་གཟུགས་ཀྱི་སྐྱེ་མཆེད་དང་འདས་མ་འོངས་ཀྱི་གཟུགས་ཀྱི་སྐྱེ་མཆེད་སོགས་མིག་་་གི་ཡུལ་དུ་བསྟན་དུ་མེད་པའི་ཕྱིར། དང་བོ་མ་གྲུབ་ན། མ་འོངས་པའི་མི་སྐྱེ་བའི་སྔོན་པོ་སོགས་ཡོད་ན་དེ་མིག་གི་ཡུལ་དུ་བསྟན་དུ་མེད་པའི་ཕྱིར་ཏེ།གཞན་དུ་ན་དེ་ལྟ་བུ་སྐྱེས་ཟིན་པར་ཐལ་བ་དང་། ད་ལྟ་བར་ཐལ་བ་སོགས་སྨྲ་དགོས་པའི་ཕྱིར་ཏེ། རྩ་བར། ད་ལྟའི་དོན་ཕྱིར་དང་བོ་ལྔ། །ཞེས་པས་ཀྱང་གོ་སླ་བའི་ཕྱིར། གཞན་ཡང་། འདས་མ་འོངས་ཀྱི་གཟུགས་ཀྱི་སྐྱེ་མཆེད་སོགས་མིག་གི་ཡུལ་དུ་བསྟན་དུ་ཡོད་ན་དེ་སོགས་ད་ལྟ་བ་ལས་མ་འདས་པའི་ཕྱིར་ཏེ།དྲངས་མ་ཐག་པའི་རྩ་ཚིག་ལས། ད་ལྟའི་དོན་ཕྱིར་དང་བོ་ལྔ། ཞེས་པས་སོ། །ཡང་ན། སྔར་ལྟར་ན་བསྐལ་བ་དུ་མས་བར་དུ་ཆོད་པའི་གཟུགས་མིག་གིས་མཐོང་བར་འགྱུར་བ་དང་། དུས་གསུམ་གྱི་གཟུགས་སོགས་དབང་བོ་སྔ་ཕྱི་གསུམ་གྱིས་མཐོང་བར་ཐལ་བ་དང་། དབང་བོ་སོགས་རང་ཡུལ་གང་ཡིན་པ་དང་ཕྲད་ནས་འཛིན་མི་དགོས་པར་ཐལ་བ་དང་། རྩ་བར། ཡུལ་དང་མ་ཕྲད་གསུམ་གཞན་དུ། །ཞེས་པའི་དོན་མེད་པར་ཐལ་བ་སོགས་གྲངས་མཐའ་མེད་པའི་རིགས་པར་འགྱུར་རོ་ཞེ་ན། ཁ་ཅིག འོ་ན། འདས་མ་འོངས་ཀྱི་སྔོ་སེར་སོགས་མིག་གི་ཡུལ་དུ་བསྟན་དུ་མེད་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན། མིག་ཤེས་ཀྱི་བཟུང་བྱ་མིན་པར་ཐལ། དེའི་ཕྱིར། འདོད་ན།དེ་གཟུགས་ཀྱི་སྐྱེ་མཆེད་ཀྱང་མིན་པར་ཐལ། དེའི་ཕྱིར། འདོད་ན། དེ་མཐོང་37 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བའི་གང་ཟག་མེད་པར་ཐལ་བ་དང་། མ་འོངས་པའི་མིག་གིས་མ་འོངས་པའི་གཟུགས་མི་མཐོང་བར་ཐལ་བ་དང་། མ་འོངས་པའི་མིག་དེ་ཡུལ་ཅན་མིན་པར་ཐལ་བ་དང་། རྩ་བར། གཉིས་ཀྱིས་རྣམ་ཤེས་ཕྱི་ཡི་ལྔ། །ཞེས་པའི་དོན་མེད་པར་ཐལ་བ་སོགས་གྲངས་མཐའ་མེད་པ་རིགས་པར་ཐལ་བ་སོགས་སོ་ཟེར་ན་་་་་དཔྱད། ཁ་ཅིག བསྟན་ཡོད་འདི་ནི་གཟུགས་གཅིག་བུ། །ཞེས་པར་མི་རིགས་པར་ཐལ། མིག་གི་ཡུལ་དུ་ཁམས་བཅོ་བརྒྱད་ལས་གཟུགས་སོགས་དོན་ལྔ་བོ་འབྱུང་བའི་ཕྱིར། དེར་ཐལ། རེག་བྱ་སོགས་འབྱུང་བ་གང་ཞིག གཞན་རྣམས་རིམ་བཞིན་དེའི་ཕྱིར། དང་བོ་གྲུབ་སྟེ། འཇིག་རྟེན་གྱི་ནི་ཐ་སྙད་དུ། ཁ་དོག་དབྱིབས་ལ་ས་ཞེས་བརྗོད། །ཅེས་དང་། ཕྱི་མ་སོགས་གྲུབ་པར་འདྲ་སྟེ། སེམས་ཅན་ཅི་རིགས་ཀྱི་མིག་གིས་མཐོང་བར་གྲགས་པའི་ཕྱིར་ཏེ། ཚད་ཆེན་ལས། སྒྲ་རྣམས་མིག་གིས་ཉན་པ་ཡིན། །དེ་ཡང་དེ་ལ་གྲགས་པ་ཡིན། །ཞེས་སོ། །གཞན་ཡང་། སེམས་ཅན་ཕལ་བའི་མིག་གི་མཐོང་ཚད་དང་དེའི་ཡུལ་བསྟན་ཚད་སོགས་གཟུགས་ཀྱི་སྐྱེ་མཆེད་ཡིན་པས་ཁྱབ་པར་ཁས་བླང་ན་རྟག་མཐར་གཏོང་་་བར་འགྱུར་བའི་ཕྱིར། དེར་ཐལ། ས་ཆུ་མེ་རླུང་སོགས་དང་གང་ཟག་སོགས་གཟུགས་ཀྱི་སྐྱེ་མཆེད་དུ་ཁས་ལེན་དགོས་པའི་ཕྱིར། དེར་ཐལ། འབྱུང་བཞི་དང་གང་ཟག་སོགས་མིག་གིས་མཐོང་བར་བྱིས་པ་དག་གིས་ཀྱང་ཤེས་པའི་ཕྱིར་ཟེར་་ན། རྟོགས་ལྡན་ཆེན་པོ་བ་ན་རེ། སེམས་ཅན་དེ་དག་གི་མིག་ཤེས་ཀྱི་ཐུན་མོང་མིན་པའི་རྒྱུ་བྱེད་པ་མིན་པར་ཐལ། དེའི་ཕྱིར། འདོད་ན། ཐུན་མོང་མ་ཡིན་རྒྱུ་ཡིས་ཕྱིར། །ཞེས་སོགས་མི་རིགས་པར་ཐལ། དེའི་ཕྱིར། ཡང་ན། ལུས་ཤེས་ཀྱི་ཐུན་མོང་མིན་པའི་རྒྱུ་ལ་ལུས་དབང་གིས་མ་ཁྱབ་པར་ཐལ། དེའི་ཕྱིར། འདོད་མི་ནུས་པར་སྙམ་སྟེ། བསྟན་བཅོས་རབ་ཏུ་བྱེད་པ་ལས། མིག་གི་དབང་བོ་གང་ཞེ་ན། མིག་གི་རྣམ་པར་ཤེས་པའི་རྟེན་གཟུགས་དང་བའོ། །ཞེས་སོ། །ཁ་ཅིག་ 38 ་

མཛོད་གནས་དང་པོ།འདས་མ་འོངས་ཀྱི་སྔོན་པོ་དང་སེར་བོ་སོགས་ནི་གཟུགས་ཀྱི་སྐྱེ་མཆེད་མ་ཡིན་་་་པར་སྙམ་སྟེ། དེ་ནི་མིག་ཤེས་ཀྱི་བཟུང་བྱ་མིན་པའི་ཕྱིར། དེས་ན་དེ་དག་ཆོས་ཀྱི་སྐྱེ་མཆེད་པའི་གཟུགས་ཡིན་པའི་ཕྱིར་ན་དཔྱད་གཞི་ཞིག་ཡོད་ཀྱང་།དཔྱོད་ལྡན་ལ་ལ་ན་རེ། མིག་ཤེས་ཀྱི་བཟུང་བྱ་ཡིན་ན་ད་ལྟ་བ་ཡིན་པས་ཁྱབ་པར་འདོད་དཀའ་སྟེ། སྔོན་འཛིན་མིག་ཤེས་དང་སྔོན་པོ་གཉིས་དུས་མཉམ་པར་འདོད་དཀའ་བའི་ཕྱིར། དེ་བྱེ་མདོ་ཐུན་མོང་བས་དེ་ལྟར་མི་འདོད་པའི་ཕྱིར་ཏེ། དེ་དག་གིས་ནི་རྒྱུ་འབྲས་སུ་འདོད་སྙམ་པར་འདྲ་བའི་ཕྱིར། ཁ་ཅིག་བར་དུ་སྐད་ཅིག་མང་བོས་ཆོད་པའི་གཟུགས་སོགས་མིག་གིས་མི་མཐོང་་་་་་ཞིང་དུས་ཡུན་རིང་བོ་མ་སོང་བའི་གཟུགས་སོགས་མིག་གིས་མཐོང་བར་འདྲ་་་་་་བའི་ཕྱིར། ཁ་ཅིག གཟུགས་ཀྱི་སྐྱེ་མཆེད་ཡིན་ན་མིག་ཤེས་ཀྱི་ཡུལ་ཡིན་མི་དགོས་ཏེ། བསམ་གཏན་གཉིས་པ་ཡན་ཆད་ཀྱི་གཟུགས་ཀྱི་སྐྱེ་མཆེད་སོགས་མིག་ཤེས་ཀྱི་ཡུལ་མིན་ཀྱང་གཟུགས་ཀྱི་སྐྱེ་མཆེད་ཡིན་སྙམ་སྟེ། དེ་ཡན་ཆད་དུ་མིག་ཤེས་མེད་ཀྱང་གཟུགས་ཀྱི་སྐྱེ་མཆེད་ཡོད་པའི་ཕྱིར། རིགས་སྨྲ་ཤར་ལུགས་པ་ན་རེ། དེའི་སྐྱོན་མེད་དེ། བསམ་གཏན་གཉིས་པ་དང་གསུམ་པ་སོགས་ཀྱི་སས་བསྡུས་ཀྱི་མིག་ཤེས་ཀྱིས་དེ་ཡུལ་དུ་མི་བྱེད་ཀྱང་འོག་མའི་མིག་ཤེས་ཅི་་་་་་་་་་རིགས་ཀྱིས་དེ་སོགས་ཡུལ་དུ་བྱེད་པས་གཟུགས་ཀྱི་སྐྱེ་མཆེད་དུ་འདོད་ཆོག་པའི་་ཕྱིར་ཟེར་བ་དག་ལ། དཔྱོད་ལྡན་ལ་ལས། དེ་ནི་རྣམ་པ་ཀུན་ཏུ་མི་རིགས་ཏེ།འོག་མའི་མིག་གིས་གོང་མའི་གཟུགས་མཐོང་བར་མི་འཐད་པའི་ཕྱིར་ཏེ། རྩ་བར། མིག་གིས་གོང་མའི་གཟུགས་མ་ཡིན་ཞེས་སོ་ཞེ་ན། ཁོ་ན་རེ། དེའང་བཤད་པར་བྱ་བ་དེ་མི་རིགས་ཏེ། གཞན་དུ་ན། བསམ་གཏན་གསུམ་པ་དང་བཞི་བ་སོགས་ཀྱི་གཟུགས་ཀྱི་སྐྱེ་མཆེད་སོགས་ཆོས་ཀྱི་སྐྱེ་མཆེད་དུ་ཐལ་བ་དང་།ས་དེར་གཟུགས་ཀྱི་སྐྱེ་མཆེད་མེད་པར་ཐལ་བ་དང་། ཁམས་གསུམ་གྱི་སས་་ 39 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བསྡུས་ཀྱི་ཡིན་པ་ཡོད་པར་ཐལ་བ་དང་། གཟུགས་ཁམས་པ་དེ་གཟུགས་མེད་ཁམས་སུ་ཐལ་བ་སོགས་གྲངས་མཐའ་མི་ཟིན་པའི་ཕྱིར། ཞེ་ན། ཁོ་ན་རེ། ས་གང་གི་སས་བསྡུས་ཀྱི་མིག་ཤེས་ཀྱི་ཡུལ་ཡིན་ན། ས་དེའི་སས་བསྡུས་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། བསམ་གཏན་དང་བོའི་མིག་ཤེས་ཀྱི་ཡུལ་ཡིན་ན་དང་བོའི་སས་བསྡུས་ཡིན་དགོས་པར་ཐལ། དེའི་ཕྱིར།འདོད་མི་རིགས་ཏེ། རྩ་བར། རང་དང་འོག་སའི་ཡུལ་ཅན་ཡིན། ཞེས་སོ་ཟེར་བ་སོགས་ལ་དཔྱད་པར་བྱ་བ་མང་ཞིང་རྣམ་རིག་མིན་པའི་གཟུགས་དཔྱད་པའི་་རྗེས་སུ་དོགས་སློང་བཀོད་པར་བྱའོ། །གྲུབ་མཐའ་བཞི་གའི་རྣམ་རིག་མ་ཡིན་པའི་གཟུགས་དེ་གཟུགས་སུ་འདོད་མི་འདོད་ཆེས་མང་བར་གསུང་ཞིང་། ཐལ་འགྱུར་བས་ཆོས་ཀྱི་སྐྱེ་མཆེད་ཀྱི་གཟུགས་ཁོ་ནར་འདོད་པ་གཞུང་སོགས་སུ་ཤིན་་ཏུ་གསལ་ཞིང་གཞན་རྣམས་ཀྱིས་དེ་གཟུགས་སུ་འདོད་མི་འདོད་དཔྱད་པར་བྱ་་་བ་མང་སྟེ། སེམས་ཙམ་པའི་འདོད་པ་ལ་ཅུང་ཞིག་སྤྲོས་ན། ཁ་ཅིག དེའི་ལུགས་ལ་རྣམ་རིག་མ་ཡིན་པའི་གཟུགས་དེ་གཟུགས་དངོས་གནས་སུ་འདོད་་་་་་་པར་འདྲ་སྟེ། དེ་ཆོས་ཀྱི་སྐྱེ་མཆེད་པའི་གཟུགས་སུ་འདོད་པའི་ཕྱིར། དེར་ཐལ།ཀུན་བཏུས་ལས། རྒྱུར་བྱས་པའི་གཟུགས་གང་ཞེ་ན་མིག་གི་དབང་བོ་དང་རྣ་བའི་དབང་བོ་དང་། ནས། རེག་བྱའི་ཕྱོགས་གཅིག་དང་ཆོས་ཀྱི་སྐྱེ་མཆེད་པའི་གཟུགས་སོ། །ཞེས་སོ་ཞེ་ན། གཞན་དག་ན་རེ། དེའི་ལུགས་ལ། རྣམ་རིག་མ་ཡིན་པའི་གཟུགས་ལ་དབང་བོ་གཟུགས་ཅན་གྱིས་ཁྱབ་པར་ཐལ། ཀུན་བཏུས་སྔར་དྲངས་པ་ལྟར་དང་། ཕུང་བོ་ལྔའི་རབ་བྱེད་ལས་ཀྱང་། ས་ཆུ་སོགས་བཞི་རྒྱུར་བྱས་པའི་གཟུགས་གང་ཞེ་ན། མིག་གི་དབང་བོ་དང་རྣ་བའི་དབང་བོ། །ནས། དྲི་དང་རོ་དང་རེག་བྱའི་ཕྱོགས་གཅིག་དང་རྣམ་པར་རིག་བྱེད་མ་ཡིན་པའོ། །ཞེས་སོ་ཟེར་བ་དག་ལ། ཁ་ཅིག དབང་བོ་གཟུགས་ཅན་དག་ནི་རྣམ་་ 40 ་

མཛོད་གནས་དང་པོ།རིག་མ་ཡིན་པའི་གཟུགས་སུ་གང་ལས་ཀྱང་བཤད་མི་བདེ་སྟེ། དེའི་དོན་ལས་འདས་པའི་ཕྱིར་ཞེ་ན་དོགས་གཅོད་ཅུང་ཞིག་ཡིན་སྙམ་མོ། །གང་ལྟར་ཡང་སེམས་ཙམ་པའི་ལུགས་ལ་རྣམ་རིག་མ་ཡིན་པའི་གཟུགས་ཀྱི་མཚན་ཉིད་དཔྱིས་་་ཕྱིན་པ་ཞིག་བཙལ་བར་བྱའོ། །ཁ་ཅིག སེམས་ཙམ་པའི་ལུགས་དེར་རྣམ་རིག་མ་ཡིན་པའི་གཟུགས་དེ་གཟུགས་མཚན་ཉིད་པ་ཡིན་ཟེར་བ་ནི་མི་བཟུང་སྟེ། དེ་གཟུགས་བཏགས་པ་བ་ཡིན་པའི་ཕྱིར། དེར་ཐལ། དེ་གཟུགས་མཚན་ཉིད་པར་འདོད་པ་ནི་བྱེ་སྨྲ་དང་ཐལ་འགྱུར་བ་ཁོ་ནས་ཁྱབ་པའི་ཕྱིར། མཛོད་སྡོམ་ལས།རྣམ་རིག་མིན་གཟུགས་མཚན་ཉིད་པར། །འདོད་པ་བྱེ་སྨྲ་ཐལ་འགྱུར་བ། །ཞེས་སོ་ཞེ་ན། གཞན་ཡང་དེར་ཐལ། མཛོད་སྡོམ་འགྲེལ་བར། རྣམ་པར་རིག་བྱེད་མ་ཡིན་པའི་གཟུགས་དེ། གཟུགས་མཚན་ཉིད་པ་ཡིན་པར་འདོད་པ། བྱེ་བྲག་སྨྲ་བ་དང་། ཐལ་འགྱུར་བ་གཉིས་ཡོད་ལ། མདོ་སེམས་རང་རྒྱུད་པ་གསུམ་གྱིས་རྣམ་པར་རིག་བྱེད་མ་ཡིན་པའི་གཟུགས་དེ་གཟུགས་མཚན་ཉིད་པ་མ་ཡིན་པར་་འདོད་དོ། །ཞེས་འབྱུང་ངོ་། །སློབ་དཔོན་འདུས་བཟང་གི་འདོད་པ་ལ་སྐད་ཅིག་དང་བོའི་གཟུགས་ལ་རྒྱུན་མ་ཡིན་པས་ཁྱབ་པ་འདོད་པར་འདྲ་སྟེ། འདི་ཉིད་ལས། དེ་སྐད་ཅིག་དང་བོ་ཆོས་ཅན། དེ་མ་ཡིན་ཐལ། རྒྱུན་མ་ཡིན་པའི་ཕྱིར་ཏེ།དེ་སྐད་དུ། འདི་མ་ཚང་། ཞེས་སོ། །གཞན་དག་ན་རེ། དེའི་ལུགས་ལ་རྒྱུན་མེད་པར་ཐལ། སྐད་ཅིག་དང་བོ་དང་གཉིས་པ་གཉིས་ཚོགས་པ་རྒྱུན་མ་ཡིན་པའི་ཕྱིར་ཏེ། དེ་འགོག་ཚུལ་ལས་ཤེས་སོ་ཞེས་ན། ཁོ་ན་རེ། རང་ལུགས་ལའང་ཟག་མེད་ཀྱི་སྡོམ་པ་སྐད་ཅིག་དང་བོ་དེ་རྣམ་རིག་མ་ཡིན་པའི་གཟུགས་སུ་མི་་་་་་རུང་བར་ཐལ། དེ་རྒྱུན་མ་ཡིན་པའི་ཕྱིར། དེར་ཐལ། རྒྱུན་ལ་སྐད་ཅིག་དང་བོ་དང་གཉིས་པ་གཉིས་བསོགས་པ་འཇོག་དགོས་པའི་ཕྱིར། དེར་ཐལ། ཡིག་ཆར།སྐད་ཅིག་དང་བོ་གཉིས་པ་སོགས་བསགས་པ་རྒྱུན་དུ་འཇོག་པའི་ཕྱིར་ཏེ།་ 41 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཞན་དུ་ན་རྒྱུན་མི་སྲིད་པར་ཐལ་བའི་ཕྱིར་རོ། །ཞེས་གསུངས། ཁོ་ན་རེ། ཟག་མེད་ཀྱི་སྡོམ་པ་སྐད་ཅིག་དང་བོ་དེ་རྒྱུན་ཡིན་མིན་དཔྱད་པར་བྱ་བ་མང་ཞིང་དེ་་རྣམ་རིག་མིན་པའི་གཟུགས་སུ་འདོད་པར་མཁས་པ་འགས་བཞེད་པའི་ཕྱིར།གཞན་དུ་ན་དེ་གཟུགས་མིན་པར་ཐལ་བ་དང་། སྐད་ཅིག་དང་བོ་ལ་འཕགས་ལམ་མེད་པར་ཐལ་བ་སོགས་ཡོང་པའི་ཕྱིར། དེ་ལ་རྒྱུན་མཆོག་དང་ལྡན་པ་ནི་གོར་མ་ཆག་སྟེ། རྒྱུན་ཕྱི་མ་དང་ལྡན་པས་སོ་ཞེ་ན། ཁ་ཅིག དེའང་ཡིན་པར་མཐའ་གཅིག་ཏུ་ཐག་ཆོད་པར་དཀའ་སྟེ། སྒོམ་ལམ་བར་ཆད་མེད་ལམ་དང་དེའི་དྲངས་པའི་རྣམ་གྲོལ་ལམ་གཉིས་བསགས་པ་རྒྱུན་དུ་འདོད་པར་དཀའ་་་་་་་བའི་ཕྱིར་ཏེ། དེ་གཞི་གཅིག་གི་སྟེང་དུ་མ་ངེས་པའི་ཕྱིར་ཟེར་ན་དཔྱད་སླ་བས་སོ། །ཁོ་ན་རེ། མཉམ་བཞག་གི་གནས་སྐབས་སུ་རྣམ་རིག་མ་ཡིན་པའི་གཟུགས་གཟུགས་སུ་ཉམས་པར་ཐལ། དེར་གཡེང་བ་དང་སེམས་མེད་པའི་རྗེས་སུ་འབྲལ་བ་མེད་པའི་ཕྱིར། དེར་ཐལ། དེ་སེམས་བཅས་མཉམ་བཞག་གི་དུས་སུ་འབྱུང་བའི་ཕྱིར། ན་མ་ཁྱབ་སྟེ། ཡིག་ཆར། ཉོན་མོངས་ཀྱིས་གཡེང་བ་དང་གཉིད་དང་བརྒྱལ་བ་སེམས་བཅས་ཡིན་པར་བཤད་པས་དེ་ལྟ་བུའི་སེམས་་་་་་་་་་གཡེང་བའི་དུས་སུ་མ་ཟད་འདུ་ཤེས་མེད་པ་དང་འགོག་པའི་སྙོམས་འཇུག་གི་་་་་སེམས་མེད་གཉིས་ཀྱི་དུས་དང་ཡང་སྒྲས་བཤད་པའི་མ་གཡེང་སེམས་བཅས་་་་་་་མཉམ་བཞག་གི་དུས་སུ་ཡང་གང་ཟག་དེ་ལ་འབྱུང་བའི་ཕྱིར། ཞེས་གསུངས་པས་སོ། །ཁོ་ན་རེ། རྣམ་རིག་མིན་པའི་གཟུགས་ལ་ཉོན་མོངས་ཀྱིས་གཡེང་བ་དང་སེམས་མེད་ཀུན་ལ་འཇུག་པས་ཁྱབ་པར་ཐལ། ངག་གི་རྣམ་པར་རིག་བྱེད་ནི། ཁྱད་པར་དང་བོ་མ་ཚང་བས་དེས་དེ་གཅོད་ཚུལ་ཡོད་པའི་ཕྱིར། འདོད་མི་ནུས་ཏེ། གོང་དུ་བཤད་མ་ཐག་པའི་སེམས་བཅས་མཉམ་བཞག་གི་དུས་ཀྱི་ཟག་མེད་སྡོམ་པས་མ་ངེས་པའི་ཕྱིར། ཁ་ཅིག དེའང་དཀའ་བར་སྣང་སྟེ། རྣམ་་ 42་

མཛོད་གནས་དང་པོ།པར་རིག་བྱེད་ཀྱི་གཟུགས་ཡིན་ན་རྒྱུན་ཆད་པས་ཁྱབ་པ་ནི་འཛིན་དཀའ་སྟེ།ལུས་ཀྱི་རྣམ་པར་རིག་བྱེད་ཀྱི་གཟུགས་དེ་ལ་རྒྱུན་ཆད་པས་ཁྱབ་མཐའ་འཛིན་དུ་མེད་པའི་ཕྱིར་ཏེ། དེ་ལ་སྐད་ཅིག་སྔ་ཕྱི་མེད་ཅེས་བཤད་མི་རིགས་པའི་ཕྱིར། ཁོ་ན་རེ། རྣམ་པར་རིག་བྱེད་ཀྱི་གཟུགས་དེར་རིག་མིན་གྱི་གཟུགས་ཡིན་པར་ཐལ།དེའི་དོན་ཡོངས་སུ་ཚང་བའི་ཕྱིར། དེར་ཐལ། སེམས་གཞན་དང་ལྡན་པ་ལ་དེ་འབྱུང་བ་ཡོད་པའི་ཕྱིར། དེར་ཐལ། དམ་བཅའ་བའི་ལུས་ཀྱི་ཕྱག་འཚལ་བ་ན་སེམས་མེད་པ་ནི་རྣམ་པ་ཀུན་ཏུ་མི་རིགས་ཏེ། གཞན་དུ་ན་དེ་དུས་སུ་དེ་སེམས་ཡོད་མེད་ཅི་རིགས་སུ་འདོད་སྙམ་པར་མིན་པའི་ཕྱིར་ན། ཁོ་ན་རེ། དེ་དག་གི་སྐྱོན་མེད་པར་མངོན་ཏེ། རིག་མིན་གྱི་གཟུགས་ལ་རྒྱུན་མཆོག་དང་ལྡན་ལ།རིག་བྱེད་ཀྱི་གཟུགས་ལ་དེར་མེད་པའི་ཕྱིར་ཞེ་ན། དཔྱད་པར་བྱ་སྟེ། འཆི་ཁའི་ཚེ་གསར་དུ་རྙེད་པའི་སོ་ཐར་གྱི་སྡོམ་པ་དེ་རྒྱུན་མཆོག་དང་ལྡན་པ་མིན་པའི་་་་་་ཕྱིར་ཏེ། དེའི་རྒྱུན་སྔ་ཕྱི་གང་ཡང་མ་གྲུབ་པའི་ཕྱིར། དེས་ན་རིག་མིན་གྱི་གཟུགས་ལ་དེའི་ཁྱད་པར་བཞི་ག་ཚང་བས་ངེས་པ་མེད་པའི་ཕྱིར་ཏེ། དེའི་རྒྱུན་སྔ་ཕྱི་གང་ཡང་མེད་པའི་ཕྱིར་ཏེ། རྒྱུན་སྔ་མ་མེད་པར་སླ་ཞིང་། ཕྱི་མ་ནི་རྒྱུན་ཆད་པར་གྲུབ་པའི་ཕྱིར། དེར་ཐལ། ཨ་ཁུ་ཚང་གི་མཐའ་དཔྱོད་དུ། འཆི་ཁའི་ཚེ་དེ་འདྲ་གསར་དུ་རྙེད་པ་མེད་ཟེར་ན། དེ་ཡོད་པར་ཐལ། སྔ་མ་གཉིད་ལོག་པ་སོགས་ཀྱི་ཚེ་གསར་ཐོབ་ཡོད་པར་གསུངས་པ་གང་ཞིག ནས། དེ་དག་རྒྱུན་སྔ་མ་མེད་པ་གང་ཞིག རང་གི་སྐད་ཅིག་གཉིས་པར་གཏོང་རྒྱུ་ཡིན་པའི་ཕྱིར།ཞེས་བྱ་བ་ལ། ཁོ་ན་རེ། དེ་ནི་རང་ལུགས་མིན་པར་སེམས་ཏེ། དེ་ལས་གཞན་དུ་ན་ངག་གི་རྣམ་པར་རིག་བྱེད་ཀྱི་དགེ་བ་སོགས་རིག་མིན་གྱི་གཟུགས་སུ་ཁས་་་ལེན་དགོས་པར་འགྱུར་བའི་ཕྱིར། དེར་ཐལ། དེ་ལ་རྒྱུན་མཆོག་དང་ལྡན་པ་མི་དགོས་པའི་རྒྱུ་མཚན་གྱིས་གྲུབ་སྙམ་མོ་ཟེར་བ་སོགས་སོ། །ཁ་ཅིག དེ་དག་ནི་་ 43 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཆེས་ཤིན་ཏུ་འདོད་དཀའ་སྟེ། ཡིག་ཆ་རང་ལས། འདི་ལ་རྒྱུན་ཡོད་པའམ་རྒྱུན་མཆོག་ཡོད་པ་ཞེས་བཤད་ཀྱི་སྔ་མ་དེའི་རྒྱུན་ལ་མི་འཆད་པའི་ཕྱིར། ཞེས་ནའོ། །ཁ་ཅིག ཡང་ན་ངག་གི་རྣམ་པར་རིག་བྱེད་ལ་སྐད་ཅིག་གཅིག་ལས་མི་གནས་པར་འདོད་དཀའ་སྟེ། སྐད་ཅིག་དུ་མའི་བར་དུ་འདོན་བཞིན་པའི་ངག་གི་རིག་བྱེད་ཀྱི་སྒྲས་ཆོས་འདོན་པ་ནི་མངོན་གྱུར་ཏོ་ཞེ་ན་ཁ་ཅིག དེ་རྒྱུན་རིང་བོ་མེད་པར་དེར་མི་འགྱུར་བའི་ཕྱིར་ཟེར་ན། དེ་ཙམ་ལས་རྒྱུན་མཆོག་དང་ལྡན་པར་རྩི་ཆོག་པའི་ཕྱིར། མ་གྲུབ་ན། དེར་ཐལ། སོ་ཐར་གྱི་སྡོམ་པ་སྐད་ཅིག་དང་བོ་ལྟ་བུའང་རྒྱུན་ཕྱི་མ་ཡོད་པ་ཙམ་གྱི་རྒྱུན་བཅས་སུ་བཤད་པ་ཡིན་པའི་ཕྱིར། དེར་ཐལ། མཐའ་དཔྱོད་ལས། སོ་ཐར་སྡོམ་པ་སྐད་ཅིག་དང་བོ་ལྟ་བུ་ཡང་སྐད་ཅིག་ཕྱི་མའི་རྒྱུན་སྔ་མ་ཡིན་པའི་ཕྱིར། ཞེས་བྱུང་བར་གནས་སོ་ཞེ་ན། དེའང་དཀའ་སྟེ། སྐད་ཅིག་གཉིས་པར་སྡོམ་པ་གཏོང་ངེས་ཀྱི་སོ་ཐར་གྱི་སྡོམ་པ་སྐད་ཅིག་དང་བོ་ཆོས་ཅན། ཁྱོད་ལ་རིག་མིན་གྱི་གཟུགས་གཅིག་མེད་པར་ཐལ། དེའི་ཕྱིར་ན། འདོད་མི་ནུས་ཏེ། དེ་ལ་རིག་མིན་གྱི་གཟུགས་ཀྱིས་ཕལ་ཆེར་ཁྱབ་པའི་ཕྱིར་ཟེར་བ་ན་བརྟག་པར་བྱའོ། །རྟོགས་ལྡན་ཆེན་པོ་བ་ལ་ལ་ན་རེ། རྣམ་པར་རིག་བྱེད་མིན་པའི་གཟུགས་ལ་རྒྱུན་མཆོག་གམ་རྒྱུན་སྔ་ཕྱི་གང་རུང་དགོས་པས་ཁྱབ་པར་འཛིན་་་་་་དཀའ་སྟེ། འདོད་ཉོན་དང་བོ་སྤངས་མ་ཐག་པས་དེའི་སྐད་ཅིག་གཉིས་པར་དེར་བཏང་བའང་ཡོད་ལ། རིག་བྱེད་ཀྱི་གཟུགས་ལ་སེམས་ཡོད་མེད་ཅི་རིགས་སུ་འབྱུང་བར་གྲགས་པའི་ཕྱིར། དེས་ན་དེ་རྒྱུན་མཆོག་དང་ལྡན་པ་མི་དགོས་པར་སྙམ་མོ་ཟེར་བ་ལ། མཁས་པ་ཚད་ལྡན་གྱི་ལན་ནི། དེ་དག་ནི་མཐའ་གཅིག་ཏུ་ཁྱབ་མཐའ་འཛིན་མི་རིགས་ཏེ། གཞུང་ལུགས་བརྒྱ་ཕྲག་སོགས་དང་འགལ་བའི་ཕྱིར། དེར་ཐལ། རྣམ་རིག་མིན་པའི་གཟུགས་ལ་ནི། རྟག་ཏུ་རྒྱུན་དང་་ 44 ་

མཛོད་གནས་དང་པོ།ལྡན་པའི་ཕྱིར་ཏེ། རྩ་བར། རྗེས་འབྲལ་གང་། ཞེས་དང་། རྒྱལ་བོའི་སྲས་ལས།རྗེས་འབྲལ་གང་ཞེས་བྱ་བ་ཚེ་གང་ཞིག་རྟག་ཏུ་རྒྱུན་དང་ལྡན་པ་ཞེས་བྱ་བའི་ཐ་་ཚིག་སྟེ། ཞེས་དང་། རྣམ་པར་རིག་བྱེད་ནི་རྒྱུན་དེ་དང་ལྡན་པ་གང་ཡང་མི་སྲིད་པའི་ཕྱིར། དེར་ཐལ། གང་སྤེལ་ལས། རྗེས་འབྲལ་གང་ཞེས་བྱ་བ་ནི་ལུས་ཀྱི་རྣམ་པར་རིག་བྱེད་ལས་ཁྱད་པར་དུ་བྱེད་པའོ། །ཞེས་དང་། ཡང་ན། རིག་མིན་གྱི་གཟུགས་ལ་དགེ་མི་དགེ་གང་རུང་གིས་ཁྱབ་ལ། རིག་བྱེད་ཀྱི་གཟུགས་ལ་ལུང་མ་བསྟན་ཡོད་པས་དེ་གྱུར་དོན་མེད་པས་སོ་ཞེ་ན། དཔྱད་པར་བྱ་བ་ལ།མཁས་པ་དག་གི་རྩོད་ཚུལ་འགའ་རེ་བཀོད་ན། ལ་ལས། དེ་དག་འཐད་པར་མི་སེམས་ཏེ། རིག་མིན་ལ་དགེ་མི་དགེ་གང་རུང་གིས་མ་ཁྱབ་པ་གང་ཞིག སྐད་ཅིག་གཉིས་པ་ལྡན་པའི་རིག་བྱེད་དགེ་བའི་གཟུགས་དེ། རྣམ་རིག་མིན་པའི་གཟུགས་སུ་འགྱུར་བའི་ཕྱིར། དང་བོ་གྲུབ་སྟེ། རིག་མིན་གྱི་གཟུགས་དེ་དགེ་བ་དང་མི་དགེ་བ་གང་ཡང་མིན་པའི་ཕྱིར། དེར་ཐལ། ཆོས་ཁམས་དེ་དེ་གཉིས་བོ་གང་རུང་མིན་པས་ཤེས་པའི་ཕྱིར། ཁྱབ་པ་མེད་ཟེར་ན། མི་འཐད་པར་གོ་སྟེ།གཞན་དུ་ན། ཤེས་བྱ་རིག་བྱེད་དང་རིག་མིན་གྱི་གཟུགས་གང་རུང་དུ་ཐལ་བ་དང་། གཟུགས་རིག་མིན་གྱི་གཟུགས་སུ་ཐལ་བས་སོ་ཞེས་བཤད་པ་ལ། དེའང་དཀའ་སྟེ། རྩ་བར། དགེ་དང་མི་དགེ ཞེས་པ་ལ་དོན་མེད་པར་འགྱུར་རོ། །དེ་ལ་རིག་བྱེད་གཅོད་ཚུལ་ཡོད་སྙམ་ན། འདོད་པ་ཡིན་ཏེ། རིན་ཆེན་སྒྲོན་མེ་ལས། དེས་རིག་བྱེད་གཅོད་ཚུལ་ཡོད་པའི་ཕྱིར་ཟེར་ན། སྔར་ལྟར་རང་གི་རིགས་མཐུན་འབྱུང་བས་མི་འདྲ་ཞེ་ན་ཆོག་གམ་སྙམ། ཞེས་གསུངས་པ་ལ ལ་ལས། དེའང་བརྟག་དགོས་ཏེ། རིག་མིན་ལ་རང་གི་རིགས་མཐུན་འབྱུང་བས་ཁྱབ་པ་དང་། རིག་བྱེད་ལ་རང་གི་རིགས་མཐུན་ནམ་རང་སྐད་ཅིག་གཉིས་པ་མེད་པས་ཁྱབ་པ་འཛིན་དཀའ་བར་སྔར་དཔྱད་ཟིན་པ་ལྟར་རོ། །ཡང་ན། ཞིབ་་ 45 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཆ་དེ་ལྟར་ན་རིག་མིན་ལ་རང་གི་རིགས་མཐུན་ཕྱི་མ་འབྱུང་བར་གསུངས་པ་ནི་་་འདོད་དཀའ་སྟེ། རྒྱུན་ཆད་ཁ་མའི་རིག་མིན་གྱི་གཟུགས་གྲངས་མཐའ་མི་ཆོད་པའི་ཕྱིར། དེར་ཐལ། འཆི་ཁ་མའི་རྒྱུད་ཀྱི་རིག་མིན་གྱི་གཟུགས་དང་། སོ་ཐར་གྱི་སྡོམ་པ་གཏོང་ཁ་མའི་རིག་མིན་སོགས་ལ་རིགས་མཐུན་ཕྱི་མ་སོགས་མེད་པར་ཆེས་མངོན་གསལ་ལོ་ཞེས་རྩོད་པ་ལ། ཁ་ཅིག རིག་མིན་གྱི་གཟུགས་ལ་ཆགས་སོགས་མེད་པར་ཐལ། དེ་ཟག་བཅས་ཟག་མེད་གང་དུ་ཁས་ལེན་པར་མི་འཐད་པའི་ཕྱིར། དེར་ཐལ། དེ་དགེ་མི་དགེ་གང་དུའང་ཁས་ལེན་པར་མི་འཐད་པའི་ཕྱིར་ཟེར་ན། ཁོ་ན་རེ། བརྗོད་ཚུལ་དེ་ནི་སྐྱོན་མང་བར་གནས་ཏེ། དེས་ན་རྣམ་རིག་མིན་པའི་གཟུགས་ཁོ་ཁོ་རང་མིན་པར་ཐལ་བ་དང་། རིག་མིན་གྱི་གཟུགས་དེ་རིག་བྱེད་ཀྱི་གཟུགས་སུ་ཐལ་བས་སོ་ཞེ་ན་སྤྲོས་པ་གང་མང་བྱ་དགོས་སོ། །ཁོ་ན་རེ། གཞན་དུ་ན་གཟུགས་སྤྱི་ཙམ་དེ་རིག་མིན་གྱི་ཁྱད་པར་བཞི་ལྡན་ཞེས་བཤད་ཚུལ་ཡོད་པས་དེ་ཐམས་ཅད་ཚང་བར་ཐལ། ཁྱད་པར་དང་བོ་གྲུབ་པ་གང་ཞིག ཕྱི་མ་རྣམས་དེས་ཤེས་པའི་ཕྱིར་ཟེར་ན། ཁོ་ན་རེ། དེར་ནི་རྣམ་པ་ཀུན་ཏུ་མི་རིགས་ཏེ། གཟུགས་དགེ་མི་དགེ་ཅི་རིགས་སུ་རྒྱལ་བས་གང་ལས་ཀྱང་ལུང་མ་བསྟན་པའི་ཕྱིར།རིག་མིན་གྱི་གཟུགས་རང་གི་རྒྱུར་གྱུར་བའི་འབྱུང་བ་ཆེན་པོ་བཞིས་་་་་་་སྐྱེད་པ་སོགས་ཡིན་པའི་ཕྱིར་ན། ཁ་ཅིག་གིས་དཔྱད་ཅེས་སྨྲས་ཚེ། གཟུགས་མེད་པའི་རྒྱུད་ལ་ལྡན་པའི་རིག་མིན་གྱི་གཟུགས་ཆོས་ཅན། རང་གི་རྒྱུ་གྱུར་བའི་འབྱུང་བཞིས་རྒྱུ་བྱས་པར་ཐལ། དེའི་ཕྱིར། འདོད་ན། བློ་གྲོས་ཆེ་བའི་གང་ཟག་ན་རེ། དེ་མི་རིགས་པར་ཐལ། དེའི་རྒྱུར་གྱུར་བའི་ཁམས་འོག་མའི་འབྱུང་བཞི་ཞིག་མེད། གཟུགས་མེད་ཀྱི་འབྱུང་བཞི་གཞི་མ་གྲུབ་པའི་ཕྱིར་ན། ཁ་ཅིགརིན་སྒྲོན་ལྟར་འདི་དག་ནི་རྟེན་གྱི་འབྱུང་བས་རྒྱུ་བྱས་པ་ལ་བྱ་ཡི་ཟེར་ན། ཁོ་ན་་ 46 ་

མཛོད་གནས་དང་པོ།རེ། དེ་ནི་འབྱུང་བཞིས་རྒྱུ་མི་བྱེད་ཀྱང་། རང་གི་རྒྱུར་གྱུར་བའི་འབྱུང་བཞིས་རྟེན་གྱིས་རྒྱུ་བྱེད་ཅེ་ན། གཞན་ཡང་བརྗོད་པར་བྱ་སྟེ། གཟུགས་མེད་པའི་རྒྱུད་ཀྱི་རྣམ་རིག་མིན་པའི་དེ་རང་གི་རྟེན་གྱི་འབྱུང་བ་འཇོག་དཀའ་བའི་ཕྱིར་ཏེ།དེ་ཁམས་གང་གི་སས་བསྡུས་ཀྱི་འབྱུང་བ་ཞིག་གཞི་མ་གྲུབ་པའི་ཕྱིར། ཡང་ན།གཟུགས་མེད་རྟེན་ལ་གསར་ཐོབ་ཀྱི་རྣམ་རིག་མིན་པའི་གཟུགས་དེས་ཀྱང་རང་་་གི་རྟེན་གྱི་འབྱུང་བཞིའི་འབྲས་བུ་བྱེད་ཚུལ་མེད་པའི་ཕྱིར། དེར་ཐལ། ཁམས་གང་ལས་ཀྱང་རང་རྒྱུ་འབྱུང་བཞི་ལ་རྟེན་ཚུལ་མེད་པའི་ཕྱིར་ཞེ་ན་སྤྲོས་པ་རྒྱ་་་་་་ཆེའོ། །ཁ་ཅིག རིག་མིན་གྱི་གཟུགས་དེ་འབྱུང་བཞི་ལས་སྐྱེས་པར་འདྲ་སྟེ། དེ་རྒྱུ་དྲུག་གང་རུང་ལས་སྐྱེས་པ་ཡིན་ཚུལ་ལས་ངེས་པའི་ཕྱིར། འདོད་མི་ནུས་ཏེ།འབྱུང་བཞིའི་སྔོན་དུ་གྲུབ་པའི་རིག་མིན་གྱི་གཟུགས་དེ་འབྱུང་བཞི་ལས་སྐྱེ་ཚུལ་་མེད་པའི་ཕྱིར། དེ་ནི་ཡིག་ཆ་ལྟར་རང་རྒྱུ་འབྱུང་བཞི་ལས་ཟེར་འདྲའོ། །ཁ་ཅིག་ན་རེ། དེའང་དཔྱད་པར་བྱ་སྟེ། འབྱུང་བཞིའང་འབྱུང་འགྱུར་དུ་ཐལ། དེ་རང་རྒྱུ་འབྱུང་བཞི་ལས་སྐྱེས་པའི་ཕྱིར་ན། ཁ་ཅིག འོ་ན། ས་ས་ལས་སྐྱེས་པར་སྐབས་འདིར་འདོད་པར་ཐལ། སྔ་མའི་རྒྱུ་མཚན་སོགས་འཐད་པའི་ཕྱིར་ན་དཔྱད། ཁོ་ན་རེ། རིག་མིན་གྱི་གཟུགས་ཀྱི་རྒྱུ་གྱུར་བའི་འབྱུང་བ་ཡིན་ན་ཁྱབ་པས་རྒྱ་ཆེ། རྟེན་པས་གཏོས་པ་ཆེ། གནས་པ་ཐ་གྲུ་ཆེ་ཞེས་སོགས་རིམ་བཞིན་དུ་གྲུབ་པར་ཐལ། རྩ་བར། འབྱུང་བ་ཆེ་རྣམས་རྒྱུར་བྱས་པ། ཞེས་དང་། མཐའ་དཔྱོད་ལས། དེ་ཆོས་ཅན། ཆེན་པོ་ཞེས་བརྗོད་པའི་རྒྱུ་མཚན་ཡོད་དེ། ཁྱབ་པས་རྒྱ་ཆེ། རྟེན་པས་གཏོས་པ་ཆེ། གནས་པ་ཐ་གྲུ་ཆེ་བས་དེ་ལྟར་བརྗོད་པའི་ཕྱིར། ཞེས་གསུངས་པའི་ཕྱིར། འདོད་ན། ཁ་ཅིག རིག་མིན་གྱི་གཟུགས་ཡིན་ན་རང་གི་རྒྱུ་གྱུར་བའི་ས་ཁམས་དེ་ས་ཐམས་ཅད་ཀྱི་སྟེང་དུ་ཁྱབ་པར་ཐལ དེ་ཁྱབ་པས་རྒྱ་ཆེ་ཚུལ་ཡོད་པའི་ཕྱིར། འདོད་ན། དེའི་རྒྱུར་གྱུར་བའི་ས་དེ་ས་སྤྱི་་ 47 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཙམ་ལས་མ་འདས་པས་ཁྱབ་པར་ཐལ། དེ་ས་ཐམས་ཅད་ལ་ཁྱབ་ཚུལ་དེའི་ཕྱིར།མ་གྲུབ་ན། ཁྱབ་པས་རྒྱ་ཆེ་ཚུལ་གསུང་བ་དོན་མེད་པར་ཐལ་བ་དང་། གཞུང་དག་ལས་ཆེ་བ་གསུམ་གསུམ་གྱིས་བཤད་པ་སོགས་དོན་བཀྲལ་རྒྱུ་མེད་པར་་་་་་་་་འགྱུར་རོ་ཞེ་ན་དཔྱད་པར་བྱའོ། །ཡིག་ཆར། དེས་ན་གཟུགས་སུ་རུང་བ་དེ་གཟུགས་ཀྱི་མཚན་ཉིད་ཡིན་ཏེ། ཞེས་པ་ལ། ལ་ལས། དེའང་ཅུང་ཞིག་སྤྲོས་ཚུལ་ཡོད་དེ་བརྗོད་པར་བྱ་བ་ལ།ཁ་ཅིག བཤད་ཚུལ་དེ་དག་མིན་པར་སྙམ་སྟེ། གཟུགས་སུ་རུང་བ་རྟོགས་ན་གཟུགས་རྟོགས་པས་ཁྱབ་པས་དེ་ཉམས་པའི་ཕྱིར་ཟེར་ན། དེའང་མི་རུང་བ་ཡིན་ཏེ། མདོ་ལས། དགེ་སློང་དག་གཟུགས་སུ་ཡོད་ཅིང་། གཟུགས་སུ་རུང་བས་ནི་དེའི་ཕྱིར་གཟུགས་ཉེ་བར་ལེན་པའི་ཕུང་བོ་ཞེས་བྱའོ། །ཞེས་གསུངས་སོ། །གཟུགས་ཀྱི་སྐྱེ་མཆེད་སྔར་དཔྱད་ཟིན་ཀྱང་། ད་ནི་སྒྲའི་སྐྱེ་མཆེད་དང་ལྷག་མ་རྣམས་དཔྱད་ན། མཐའ་དཔྱོད་ལས། སྒྲའི་སྐྱེ་མཆེད་ཀྱི་མཚན་ཉིད་ཡོད་དེ།རྣ་ཤེས་ཀྱི་བཟུང་བྱ་དེ་ཡིན་པའི་ཕྱིར། ཞེས་བྱ་བ་ལ། ཁ་ཅིག དེ་མཚན་མཚོན་དུ་འཇོག་དཀའ་སྟེ། དེ་གཉིས་ཡིན་ཁྱབ་མཉམ་མི་རིགས་པའི་ཕྱིར། དེར་ཐལ། སྒྲ་ལ་དེས་མ་ཁྱབ་པའི་ཕྱིར་ཏེ། འདོན་བཞིན་པ་མིན་པའི་དམ་བཅའ་བའི་རྒྱུད་ཀྱི་རྗོད་བྱེད་ཀྱི་སྒྲ་དང་། བསམ་གཏན་དང་བོ་ཡན་ཆད་ཀྱི་སྒྲ་སོགས་རྣ་ཤེས་ཀྱིས་མི་བཟུང་བའི་ཕྱིར། དང་པོ་དེར་ཐལ། དེ་ཐོས་པའི་རྣ་ཤེས་སོ་སྐྱེ་ལ་མི་སྲིད་པ་དང་དེ་གྲགས་བཞིན་པ་སོགས་མིན་པའི་ཕྱིར། གཉིས་པ་དེར་ཐལ།དེ་འཛིན་པའི་འོག་སའི་རྣ་ཤེས་ཤིག་མེད་པ་གང་ཞིག རང་སའི་རྣ་ཤེས་ཤིག་མེད་པའི་ཕྱིར། དང་པོ་གྲུབ་སྟེ། འོག་སའི་དབང་བོའི་གོང་སའི་གཟུགས་མི་མཐོང་བའི་ཕྱིར། དེར་ཐལ། མིག་གིས་གོང་མའི་གཟུགས་མ་ཡིན། ཞེས་སོ་ཞེ་ན་གོང་སའི་དབང་བོ་དབང་ཤེས་ཀྱི་ཡུལ་དོན་གཅིག་པར་དཀའ་བས་དེ་ནི་གྲུབ་་ 48 ་

མཛོད་གནས་དང་པོ།མཐའ་གོང་འོག་ཐམས་ཅད་ལ་དཔྱད་པར་བྱ་བ་མང་ཞིང་ཡི་གེ་མང་དོགས་པས་རྒྱས་པར་མ་སྤྲོས་སོ། །ཁ་ཅིག སེམས་ཅན་དུ་སྟོན་པའི་སྒྲ་ལ་ངག་གི་རྣམ་པར་རིག་བྱེད་ཀྱིས་ཁྱབ་པ་ཡིན་ཏེ། རྒྱལ་བོའི་སྲས་ལས། སེམས་ཅན་དང་སེམས་ཅན་མ་ཡིན་པར་སྟོན་པ་ཞེས་བྱ་བ་ནི་ངག་གི་རྣམ་པར་རིག་བྱེད་ཀྱི་སྒྲ་དང་དེ་ལས་མ་གཏོགས་པ།ཞེས་དང་། སློབ་དཔོན་གྱི་དགོངས་པའང་ཡིན་ཏེ། རང་འགྲེལ་ལས། སེམས་ཅན་དུ་སྟོན་པ་ནི་ངག་གི་རྣམ་པར་རིག་བྱེད་ཀྱི་སྒྲའོ། །གཞན་ནི་སེམས་ཅན་དུ་སྟོན་པ་མ་ཡིན་པའོ། །ཞེས་གསལ་བར་མཛད་དོ། །ཞེ་ན། དེ་ནི་གཙོ་བོ་ལ་དགོངས་པ་ཡིན་སྙམ་སྟེ། སྡོམ་ལས། སྟོན་པ་རྣམ་རིག་གསུང་གཙོར་དགོངས། །ཞེས་སོ། །ཁ་ཅིག དེ་ནི་མཐའ་གཅིག་ཏུ་འཛིན་དཀའ་སྟེ། བསྡུས་གྲྭའི་རྩོམ་འཕྲོ་ལས། རང་རྒྱུ་སྐྱེ་བུའི་བྱེད་པ་ལྕེ་རྐན་ལས་བྱུང་བ་ཡིན་པར་ཐལ། ངག་ཡིན་པའི་ཕྱིར་ན་མ་ཁྱབ། ཅེས་དང་། དང་བོའི་ཡིག་ཆར། ངག་གིས་བརྩམས་པའི་བསྟན་བཅོས་ཡིན་པའི་ཕྱིར་ཏེ། ཚད་མ་ཀུན་བཏུས་ཡིན་པའི་ཕྱིར། ཞེས་དང་།སྤྱི་དོན་རིགས་རྒྱན་ལས། ངག་མ་ཡིན་ན་ཐལ་འགྱུར་དུ་མི་རུང་བས། ཞེས་དང་།ཡང་ན་དེ་གསུམ་དོན་གཅིག་པར་གཞུང་མང་བོར་གསུངས་པས་དཔྱད་གཞི་་་་་་་མང་དུ་མཆིས་ཀྱང་ཁོ་བོས་བསྡུས་གྲྭའི་སྐོར་གྱི་དོགས་གཅོད་ཅིག་བྲིས་ཡོད་པས་་དེར་མང་དུ་སྤྲོས་ཡོད་དོ། །སེམས་ཅན་དང་སངས་འཕགས་གཉིས་ཀྱི་ངག་གི་ཡིན་པ་ཡོད་མེད་ལ་་་་དོགས་སློང་བཀོད་པ་ན། གཞན་དག་གིས་དེའི་ཡིན་པ་ཡོད་པར་འབྲལ་ཡོད་དེ།སྟོན་པའི་ངག་ཚིག་ཏུ་གྱུར་བའི་མདོ་སེམས་ཅན་ཕལ་བའི་བློར་བླངས་ཏེ་སྨྲ་བ་་་་ན་དེ་འདྲའི་ངག་ཚིག་དེ་དེ་གཉིས་ཀྱི་ངག་ཡིན་པའི་ཕྱིར་ན་བརྗོད་པར་བྱ་བའི་་་གྲངས་མང་ཟེར་རོ། །སྐལ་ལྡན་མཁས་པའི་དབང་བོ་ན་རེ། རྗོད་བྱེད་ཀྱི་སྒྲ་ལ་་ 49 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ངག་གིས་ཁྱབ་པ་ནི་ངེས་པར་སེམས་ཏེ། རང་འགྲེལ་ལས། སྒྲ་ཙམ་ཁོ་ན་ནི་ངག་མིན་གྱི་སྒྲ་གང་གི་དོན་གོ་བར་འགྱུར་བའི་སྒྲ་དེ་ངག་ཡིན་ནོ། །ཞེས་ཞིབ་པར་གསུངས་པ་དང་། གཞན་ཡང་སྒྲུབ་བྱེད་མང་ངོ་ཟེར་བའོ། །ཁ་ཅིག དེ་དག་གི་སྐྱོན་མི་མངའ་སྟེ། གཞུང་དེ་དག་གི་དོན་ནི་ངག་ལ་ངག་གི་རྣམ་པར་རིག་བྱེད་དགོས་སྙམ་ན། ཤིན་ཏུ་མི་རིགས་ཏེ། ངག་རྣམ་རིག་བྱེད་ནི་ངག་སྒྲ། །ཞེས་པའི་དོན་མེད་པར་འགྱུར་ཟེར་རོ། །ཆེན་པོ་ན་རེ། གང་ཟག་མ་ཡིན་པའི་སྤྲུལ་བའི་འདུས་བྱས་ཐམས་ཅད་མི་རྟག་ཅེས་བརྗོད་པའི་སྒྲ་ཆོས་ཅན། སྐྱེས་བུའི་ལྕེ་རྐན་ལས་བྱུང་བའི་སྒྲ་ཡིན་པར་ཐལ། ངག་ཡིན་པའི་ཕྱིར། དེར་ཐལ། རྒྱལ་སྲས་མ་ལས། ཕྱིའི་སྤྲུལ་བ་མི་དང་འདྲ་བ་ཡང་ལག་པ་དང་ངག་གི་སྒྲ་འབྱིན་པར་འགྱུར་ཏེ། ཞེས་བྱ་བ་ལ། ཁོ་ན་རེ། དེས་གནོད་པ་མི་འཇུག་སྟེ། བསྡུས་གྲྭའི་རྩ་ཚིག་འགྲེལ་བར། སྤྲུལ་བའི་ངག་ཡིན་པ་ལ་དགོངས་ཀྱི་སྤྱིར་ངག་མིན་ཞེས་ན་འགྲིག་གམ་སྙམ་ལ། ཞེ་ན། ཁོ་ན་རེ། དེ་གཏན་མི་རིགས་ཏེ། དེ་ངག་ཡིན་པ་ཤིན་ཏུ་ཉེ་བའི་ཕྱིར། དེར་ཐལ། བསྡུས་གྲྭའི་རྩོམ་འཕྲོར་དེ་འདྲའི་སྤྲུལ་བའི་འདུས་བྱས་ཐམས་ཅད་མི་རྟག་ཅེས་བརྗོད་པའི་སྒྲ་ཆོས་ཅན། ནས། རང་རྒྱུ་སྐྱེས་བུའི་བྱེད་པ་ལྕེ་རྐན་ལས་བྱུང་བའི་སྒྲ་ཡིན་པར་ཐལ། ངག་ཡིན་པའི་ཕྱིར།ཞེས་སོ་ཟེར་རོ། །ངག་ལ་ཟིན་པའི་འབྱུང་བ་ལས་གྱུར་བའི་སྒྲ་དགོས་ཞེ་ན། དེ་ནི་བརྗོད་པར་མི་བྱ་སྟེ། བསམ་གཏན་གཉིས་པ་བའི་རྒྱུད་ཀྱི་དང་བོའི་ངག་ཚིག་དེ་ངག་ཡིན་ཀྱང་ཟིན་པའི་འབྱུང་བ་ལས་གྱུར་བའི་སྒྲ་མིན་སྙམ་སྟེ། ཨ་ཁུ་རིན་པོ་ཆེའི་མཐའ་དཔྱོད་ལས། དང་བོའི་སས་བསྡུས་ཡིན་པས་དབང་བོའི་ཚོགས་པར་མེད་པས་མ་ཟིན་པའི་འབྱུང་བ་ཡིན་ནོ། །ཞེ་ན། ཁོ་ན་རེ། དེ་ནི་སྒྲ་རང་མཚན་པ་འཇོག་དཀའ་སྟེ། དེ་ཐོས་པའི་རྣ་ཤེས་མེད་པའི་ཕྱིར་ན་དཔྱད་དགོས་སོ། །བསྡུས་གྲྭའི་རྩོམ་འཕྲོ་ལས་སྤྲུལ་བའི་ཆོས་བཤད་པ་ངག་སྒྲ་ཡིན་པར་བསྟན་50 ་

མཛོད་གནས་དང་པོ།ན། དེ་ཆོས་ཅན། རང་རྒྱུ་སྐྱེས་བུའི་བྱེད་པ་ལྕེ་རྐན་ལས་བྱུང་བ་ཡིན་པར་ཐལ།ངག་སྒྲ་ཡིན་པའི་ཕྱིར། ཁྱབ་པ་ཕར་ཕྱིན་ཡིག་ཆས་འགྲུབ་ཟེར་བ་ལ། བློ་གྲོས་ཅན་ན་རེ། དེས་ན་སྤྲུལ་བ་ལ་གང་ཟག་གཅིག་ཡོད་པར་ཐལ། དེ་ལ་ལྕེ་རྐན་སོགས་ཡོད་ཚུལ་དེའི་ཕྱིར། ཁོ་ན་རེ། དེ་ནི་ཁོ་ནར་ངེས་ཏེ། མཛོད་ཊཱིཀ་ལས།སྤྲུལ་བའི་གང་ཟག་གིས་སྟོན་པའི་སྒྲ་ལྟ་བུ། ཞེས་པ་ལ། དེ་ནི་གང་ཟག་ཏུ་སྤྲུལ་བས་ཆོས་སྟོན་པ་ལ་བྱེད་པས་ཡིན་ནམ་དཔྱད་པར་བྱའོ། །ཁ་ཅིག ངག་སྒྲ་ལ་ཟིན་པའི་འབྱུང་བ་ལས་གྱུར་བའི་སྒྲས་ཁྱབ་པ་ནི་མིན་པར་སེམས་ཏེ། རྒྱལ་སྲས་མ་ལས། ཕྱིའི་སྤྲུལ་བ་མི་དང་འདྲ་བ་དང་། ལག་པ་དང་། ངག་གི་སྒྲ་འབྱིན་པར་འགྱུར་ཏེ་ཡང་དབང་བོ་དང་ཐ་དད་པར་འབྱུང་བའི་ཕྱིར། མ་ཟིན་པའི་འབྱུང་བ་ཆེན་པོའི་རྒྱུ་ལས་བྱུང་བའི་ངོ་བོ་ཉིད་ཡིན་པར་ཁོང་དུ་ཆུད་པར་བྱའོ། །དེ་ནི་སྤྲུལ་བ་བོའི་དབང་གིས་མིའི་ཚིག་ཀྱང་སྨྲ་བར་བྱེད་དེ། གཅིག་པོ་སྨྲ་བར་བྱེད་ན་ནི། སྤྲུལ་བ་ཐམས་ཅད་སྨྲ་བར་འགྱུར།ཞེས་པས་སོ། ཁ་ཅིག སྤྲུལ་བའི་ཆོས་སྟོན་པའི་སྒྲ་ཆོས་ཅན། འབྱུང་འགྱུར་མ་ཡིན་པར་ཐལ། དེའི་རྟེན་གྱི་འབྱུང་བ་མ་གྲུབ་པའི་ཕྱིར་ཞེ་ན། སྐྱོན་མེད་སྙམ་སྟེ།རིན་ཆེན་སྒྲོན་མེ་ལས། དེས་ན་སྤྲུལ་བས་ཆོས་བཤད་པ་ངག་སྒྲ་ཡིན་ཀྱང་རྟེན་གྱི་འབྱུང་བ་སྤྲུལ་བའི་འབྱུང་བ་འཇོག་ལ། ཞེས་གསུངས་པས་ན། ཁོ་ན་རེ།སྤྲུལ་བའི་ས་ས་ཡིན་པར་ཐལ། དེའི་ཕྱིར། འདོད་ན། སྤྲུལ་བའི་དུད་འགྲོ་དུད་འགྲོ་ཡིན་པར་ཐལ། དེའི་ཕྱིར། འདོད་ན། སངས་རྒྱས་ཀྱི་སྤྲུལ་བའི་དུད་འགྲོ་དུད་འགྲོ་ཡིན་པར་ཐལ། དེའི་ཕྱིར། འདོད་མི་ནུས་པར་སླའོ་ཟེར་ན་དཔྱད་པར་བྱ་བ་གཞན་དུ་སྤྲོས་སོ། །བྱེ་སྨྲ་རང་ལུགས་ལ་བཀའ་ལ་སྒྲ་རང་མཚན་པ་འདོད་མི་ནུས་པ་ལ། ཁ་ཅིག དེ་ནི་སྒྲ་རང་མཚན་པར་འདོད་འདྲ་སྟེ། དེས་གཟུགས་སམ་བེམ་པོ་འདོད་51 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཚུལ་གྱིས་གོ་བའི་ཕྱིར། དེར་ཐལ། གྲུབ་མཐའ་ཆེན་མོ་ལས། བེམ་པོ་དང་ལྡན་མིན་འདུ་བྱེད་དུ་གཏོགས། ཞེས་དང་། གསེར་ཕྲེང་ལས། རྒྱལ་བོའི་སྲས་སུ་ཡང་གང་སྤེལ་དང་མཐུན་པ་ལས་ཁྱད་པར་དུ་ཆོས་མངོན་པ་བ་རྣམས་བཀའི་ངོ་བོ་གཟུགས་དང་འདུ་བྱེད་གཉིས་ཀ་འདོད་ཅེས་འཆད་དོ་ཞེས་སོགས་སོ། །ཁོ་ན་རེ། དེས་ན་དགོངས་པ་བཙལ་སླ་སྟེ། ཡིག་ཆ་རང་ལས། མངོན་པ་སྡེ་བདུན་གྱི་རྗེས་འབྲང་མངོན་པ་བ་དག་གིས་ཆོས་ཕུང་གི་གཞི་ལྡོག་གཟུགས་དང་། སྤྱི་ལྡོག་འདུ་བྱེད་ཀྱི་ཕུང་བོར་འདོད་པའི་ཕྱིར། ཞེས་གསུངས་པ་ལ་དཔྱད་གཞི་ཆེ་བར་བཀོད་འདྲ་སྟེ། ཁ་ཅིག དེ་ནི་སྤྱི་ལྡོག་དང་གཞི་ལྡོག་གིས་ཁྱད་ཕྱེས་པ་ནི་ལུགས་འདིར་འདོད་དཀའ་སྟེ། བྱེ་མདོ་གཉིས་ཀྱི་རྩོད་ཚུལ་ལས་ཤེས་པའི་ཕྱིར། དེར་ཐལ། འདུ་བྱེད་བེམ་པོ་ཡོད་མ་ཡིན། །ཞེས་དང་། གསེར་ཕྲེང་ལས། དེ་གསུམ་ཡང་བྱེ་སྨྲ་ལྡན་མིན་རྫས་གྲུབ་དང་། མདོ་སྡེ་བས་རང་མཚན་པ་ལ་འདོད། ཅེས་པས་སོ། །ཁོ་ན་རེ། ཡིག་ཆའི་ཞིབ་ཆ་འདི་ལེགས་བཤད་བླ་མེད་ཡིན་ཏེ། རྗེས་དེ་ལྟར་བཞེད་སྙམ་པའི་ཕྱིར་ཏེ། ཁ་ཅིག་དེ་ལྟར་བཤད་མ་ཤེས་པར། ནས། རྩ་འགྲེལ་གོང་འོག་བསྒྲིགས་ན། ཞེས་པའི་དོན་ནི། རིན་ཆེན་སྒྲོན་མེ་ལས། བྱེ་སྨྲ་སྤྱི་ཙམ་མ་ཡིན་པར་མངོན་པ་ལས་གཞན་པའི་སྡེ་བ་འགའ་ཞིག་དང་། ཁ་ཆེ་བ་སོགས་ཀྱི་ལུགས་དང་། མངོན་པ་བས་གཞི་ལྡོག་རེ་རེ་གཟུགས་ཕུང་དང་། སྤྱི་ལྡོག་ཚོགས་པ་འདུ་བྱེད་ཀྱི་ཕུང་བོར་འདོད་པ་དེ་ལྟར་བཤད་མ་ཤེས་པར་རྩ་་་་་་་བའི་དོན་མདོ་སྡེ་བས་སྒྲ་དང་། བྱེ་སྨྲས་མིང་གི་ཚོགས་པ་ལྔན་མིན་ལ་འདོད་ཟེར་བ་གང་དང་ཡང་མི་མཐུན་ཞེས་པ་ཡིན་ནོ། །ཞེས་གསུངས་པ་ཞིབ་པའི་ཚིག་མངོན་གསལ་ལོ། །ཁོ་ན་རེ། དེའང་དཔྱད་པར་བྱ་བ་ཡོད་དེ། འདོད་ཚུལ་འདི་ནི་བྱེ་སྨྲ་སྤྱི་ཙམ་གྱིས་འདོད་ཆོག་པའི་ཕྱིར། དེར་ཐལ་། བྱེ་སྨྲས་བཀའ་སྤྱི་ཙམ་ལྡན་མིན་དུ་འདོད་ཀྱང་བཀའ་ཡིན་ན་ལྡན་མིན་མིན་པས་ཁྱབ་པར་འདོད་་52 ་

མཛོད་གནས་དང་པོ།དམ་དཔྱད་གཞི་མང་བར་གསུངས་སོ། །དྲི་རོ་རེག་གསུམ་པོ་གང་རུང་ཡིན་ན་རང་འཛིན་པའི་རྣམ་ཤེས་དུ་མ་་་་་དུས་གཅིག་ཏུ་མི་སྐྱེ་བས་ཁྱབ་པའི་ཕྱིར། འདོད་ན། དྲི་གཅིག་ལས་སྣ་ཤེས་དུ་མ་སྐྱེས་པ་མེད་པར་ཐལ། དེའི་ཕྱིར། འདོད་མི་ནུས་ཏེ། སྣ་ཤེས་དུ་མས་དྲི་གཅིག་མྱོང་བར་མངོན་སུམ་ཡིན་པའི་ཕྱིར། མ་གྲུབ་ན། རོ་གཅིག་ཀྱང་མི་དུ་མས་ཟ་བ་མེད་པར་ཐལ། དེའི་ཕྱིར། འདོད་ན། ཟས་གཅིག་ཀྱང་མི་དུ་མས་ཟ་བ་མེད་པར་ཐལ། དེའི་ཕྱིར། འདོད་ན། རྩ་བའི་ཟས་གཅིག་པོ་ཆོས་ཅན། ཁྱོད་མི་དུ་མས་ཟོས་པ་ན་ཁྱོད་ཀྱི་ཆ་ཐམས་ཅད་མི་རེ་རེ་ནས་ཟ་དགོས་པར་ཐལ། དེའི་ཕྱིར། འདོད་ན། རྩ་བའི་ཤིང་གཅིག་གིས་བུམ་པ་ཆེ་ཆུང་གཉིས་བྱས་པའི་ཚེ་ན་དེ་འདྲའི་ཤིང་གཅིག་པོའི་ཆ་ཡིན་ཚད་བུམ་པ་ཆེ་ཆུང་གཉིས་པོ་རེ་རེ་འགྱུར་་་་་་་བར་ཐལ། དེའི་ཕྱིར་ན་དཔྱད་པར་བྱ་བ་མང་ཞིང་དེ་ཙམ་བྱས་སོ། །གཞན་དག་ན་རེ། དྲི་གཅིག་པོས་དུས་གཅིག་ཏུ་རྣམ་ཤེས་མི་འདྲ་བ་དུ་མ་སྐྱེད་པར་འདོད་འདྲ་སྟེ། རིགས་པས་བསྒྲུབ་ན་བསྒྲུབ་སླ་བའི་ཕྱིར་ཟེར་བ་ལ། དེ་ནི་གོ་བར་འཛིན་མི་རིགས་ཏེ། ཡུལ་ཐ་མ་གསུམ་ནི་དབང་བོ་ཕྲད་ནས་རྣམ་ཤེས་བསྐྱེད་དགོས་པས་རོ་གཅིག་པོས་རྣམ་ཤེས་མི་འདྲ་བ་དུས་གཅིག་ཏུ་བསྐྱེད་པ་མེད་པའི་ཕྱིར། དེར་ཐལ། མཆིམས་ཊཱིཀ་ལས། ཡུལ་ཐ་མ་གསུམ་པོ་དག་ནི་དབང་བོ་དང་ཕྲད་ནས་འཛིན་པས་ཡུལ་གཅིག་གིས་རྣམ་ཤེས་དུ་མ་སྐྱེད་པ་ནི་མེད་དེ།གང་གཅིག་དང་ཕྲད་པའི་ཡུལ་ཐོགས་བཅས་ཡིན་པས། དེ་གཞན་གྱི་དབང་བོ་དང་མི་ཕྲད་པའི་ཕྱིར་དང་། མ་ཕྲད་ན་དེའི་རྣམ་ཤེས་མི་སྐྱེད་པའི་ཕྱིར་རོ། །ཞེས་གསལ་བར་མཛད་པའི་ཕྱིར། ཁ་ཅིག གང་གཅིག་དང་ཕྲད་པའི་ཡུལ་ཐོགས་བཅས་ཡིན་ན། ཁྱོད་ལས་རྣམ་ཤེས་དུ་མ་མི་སྐྱེད་པས་ཁྱབ་པར་འཛིན་དཀའ་སྟེ། གཞན་དུ་ན་འབྱུང་བ་འབྱུང་འགྱུར་སོགས་ཆོས་ཅན། ཁྱོད་ལས་དུས་53 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཅིག་ཏུ་རྣམ་ཤེས་དུ་མ་མི་སྐྱེད་པར་ཐལ། དེའི་ཕྱིར། དེ་ནི་འདོད་དཀའ་བར་སྣང་སྟེ། རིམ་གྱིས་བསྒྲུབ་ཚུལ་སླ་བའི་ཕྱིར་ཟེར་ན་ཅུང་ཞིག་སྤྲོས་པ་ཡོད་དོ། །ཁ་ཅིག ལུང་དེ་དག་གིས་མི་གནོད་དེ། དེ་ནི་ཡུལ་གཅིག་པོ་དེས་གང་ཟག་གཅིག་ལ་རྣམ་ཤེས་དུ་མ་སྐྱེད་པར་མི་བྱེད་པས་ཡིན་ནམ་ཟེར་ན། དེ་མི་རིགས་པ་ཁོ་ནར་ངེས་ཏེ། དེ་ནི་ཡུལ་ལྔ་གས་གང་ཟག་གཅིག་ལ་དུས་གཅིག་ཏུ་རྣམ་ཤེས་དུ་མ་མི་སྐྱེད་པར་འདྲ་བའི་ཕྱིར། ཁོ་ན་རེ། ཡུལ་དྲི་གཅིག་གིས་ཀྱང་དུས་གཅིག་ཏུ་རྣམ་ཤེས་དུ་མ་སྐྱེད་པ་ནི་ཡོད་འདྲ་སྟེ། རིན་ཆེན་སྒྲོན་མེ་ལས། དེ་ལྟར་ན་དྲི་གཅིག་གིས་དགེ་མི་དགེ་ལུང་མ་བསྟན་གྱི་སྣ་ཤེས་གསུམ་བསྐྱེད་མི་་་་་་་བསྐྱེད། འགྲོ་པ་དུ་མའི་སྣ་དབང་དང་ཕྲད་མ་ཕྲད་སོགས་དཔྱད་དགོས། ཞེས་པ་ལ་བརྟག་ན་དྲི་གཅིག་ལས་སྣ་ཤེས་དུ་མར་བསྐྱེད་པར་ཡོད་པའི་ཕྱོགས་རྒྱ་ཆེ་་་བས་བརྟག་པར་བྱའོ། །དྲི་ལ་ཞིམ་མི་ཞིམ་སོགས་ཡོད་པ་ལ་ཚིག་གི་འཕྲུལ་བཀོད་པ་ན། ཁ་ཅིག དྲི་ཞིམ་པ་དང་མི་ཞིམ་པའི་ཁྱད་པར་ནི་བརྗོད་དཀའ་སྟེ། གང་ཟག་གཅིག་ལ་ཞིམ་ཞིང་གཅིག་ལ་མི་ཞིམ་པར་ཡོད་སྙམ་ན། ཁ་ཅིགདེ་འདྲའི་ཞིམ་པའི་དྲི་དེ་མཐའ་གཅིག་ཏུ་ཞིམ་པར་བརྗོད་དཀའ་བའི་ཕྱིར་ཏེ།གང་ཟག་འགའ་ཞིག་ལ་མི་ཞིམ་པར་སྣང་བ་ཡོད་པའི་ཕྱིར། བློ་རྒྱས་པར་མ་སྦྱང་བའི་གང་ཟག་གིས་དེའི་སྐྱོན་འཇུག་དོན་མེད་དེ། དེ་གཉིས་ཀྱི་ཡིན་པ་ཡོད་འདྲ་བའི་ཕྱིར་ཟེར་ན། འོ་ན། མཆོག་དམན་གྱི་ཡིན་པ་ཡོད་མེད་དང་། དམན་མཆོག་ཡོན་ཏན་འགལ་ཕྱིར་དང་། །ཞེས་པའི་དོན་མེད་པར་ཐལ་བས་ཅུང་ཞིག་སྤྲོས་སོ། །རྣམ་ཤེས་དྲུག་པ་ཡིན་ན་ཡིད་ཀྱི་ཁམས་ཡིན་པས་ཁྱབ་པའི་ཕྱིར།འདོད་ན། དགྲ་བཅོམ་པ་ཐ་མའི་ཡིད་ཀྱི་དེ་ཆོས་ཅན། ཡིད་ཁམས་ཡིན་པར་ཐལ། དེའི་ཕྱིར། འདོད་ན། རང་གི་རིགས་འདྲ་ཕྱི་མ་འཇོག་བྱེད་དམ་སྐྱེད་་ 54 ་

མཛོད་གནས་དང་པོ།བྱེད་ཡིན་པར་ཐལ། དེའི་ཕྱིར། འདོད་ན། དེ་མིན་པར་སེམས་ཏེ། དེའི་རིགས་འགྲེའི་ཕྱི་མ་མེད་པའི་ཕྱིར་ཟེར་བ་ན། ཁོ་ན་རེ། དེས་མི་གནོད་དེ། དེ་ཡིད་ཁམས་སུ་འཇོག་དགོས་ཀྱང་། དེའི་ཞིབ་ཆ་ཕྱེ་ཚུལ་ཡོད་པའི་ཕྱིར་ཏེ། ཡིག་ཆར།དེས་དེའི་རྟེན་བྱེད་ཀྱང་སེམས་ཕྱི་མ་འཁོར་བར་སྐྱེ་བའི་རྒྱུ་ལས་ཉོན་གཉིས་མ་་་་ཚང་བས་མ་སྐྱེས་པ་ཙམ་ཡིན་པའི་ཕྱིར། ཞེས་སོ། །ཁོ་ན་རེ། འོ་ན། དགྲ་བཅོམ་པ་ཐ་མའི་སེམས་དེས་རིགས་འདྲ་ཕྱི་མ་སྐྱེད་པ་ནི་མི་བཟུང་སྟེ། ཡིག་ཆ་རང་ལས། སེམས་ཐ་མས་དེའི་རིགས་འདྲ་ཕྱི་མའི་རྟེན་མི་བྱེད་པའི་ཕྱིར། དེར་ཐལ། དེའི་རིགས་འདྲ་ཕྱི་མ་མེད་པའི་ཕྱིར་ན་མ་ཁྱབ་སྟེ། ཞེས་གསུངས་པ་ལ།ཁ་ཅིག དེ་ནི་ཤིན་ཏུ་རུང་སྟེ། དེའི་རིགས་འདྲ་ཕྱི་མ་མེད་པ་ནི་མངོན་གསལ་ཡིན་ནོ། །ཞེ་ན། ཁ་ཅིག ཡིག་ཆར་ནང་འགལ་འབྱུང་བར་ཐལ། དེའི་རིགས་འདྲ་ཕྱི་མ་མེད་གསུངས་པ་དང་། རིགས་འདྲ་ཕྱི་མའི་རྟེན་བྱེད་གསུངས་པས་དེས་ན་ཇི་སྙམ་ཞེ་ན། ཁ་ཅིག དེ་ནི། གང་སྤེལ་ལས། དགྲ་བཅོམ་པའི་རྣམ་པར་ཤེས་པ་ཐ་མ་ལ་ནི་ཡིད་ཀྱི་ངོ་བོར་གནས་ཀྱང་གཉིས་ཀ་མེད་པས་རྣམ་པར་་ཤེས་པ་ཕྱི་མ་མི་སྐྱེའོ། །ཞེས་བྱུང་ངོ་། །དེ་ནི་ཞིབ་ཆ་ཕྱེ་སླ་སྟེ། འདི་ཉིད་ལས།འདིའི་གཉིས་ཀ་ལས་ཉོན་ཡིན་ཏེ། རྒྱལ་སྲས་མ་ལས། རྒྱུ་གཞན་མ་ཚང་བའི་ཕྱིར་ཞེས་བྱ་བ་ནི་ཡང་སྲིད་པའི་ལས་དང་ཉོན་མོངས་པ་མ་ཚང་བའི་ཕྱིར་རོ། །ཞེས་དང་། དེ་ལྟར་མིན་ན། དྲུག་པའི་རྟེན་ནི་རབ་བསྒྲུབ་ཕྱིར། ཞེས་པའི་དོན་མེད་པར་ཐལ་བ་དང་། འོག་ཏུ་ཟག་དང་བཅས་པའི་རྣམ་ཤེས་ནི། །རྣམ་ཤེས་ཁམས་ཡིན་སྐྱེ་བའི་རྟེན། །ཞེས་པའང་མི་འཐད་པར་གོ་བའི་ཕྱིར་ཟེར། རྟེན་མཚུངས་ཀྱི་མིག་དབང་སོགས་ཀྱིས་རྣམ་ཤེས་དེ་དག་གི་རྟེན་བྱེད་པར་འདྲ་བའི་་ཕྱིར། དེར་ཐལ། དེ་ལ་ཡིད་དང་རྣམ་ཤེས་མི་སྐྱེ་བའི་ཆོས་ཅན་རྣམས་ཀྱིས་རྟེན་བྱེད་པའི་ཕྱིར། མ་གྲུབ་ན། མ་འོངས་པ་མི་སྐྱེ་བའི་རྣམ་ཤེས་ཚོགས་བདུན་ཆོས་55 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅན། རང་ཡུལ་འཛིན་ནུས་པར་ཐལ། དེའི་ཕྱིར། འདོད་མི་ནུས་ཏེ། དེ་མཚུངས་ཀྱི་དེ་ཡིན་པའི་ཕྱིར། མ་གྲུབ་ན། དེར་ཐལ། རང་འགྲེལ་ལས། ཡིད་ནི་མི་སྐྱེ་བའི་ཆོས་ཅན་ཁོ་ན་དང་འདྲ་བ་ཡིན་ནོ། །ཞེས་དང་། གང་སྤེལ་ལས།ཡིད་མི་སྐྱེ་བའི་ཆོས་ཅན་ཁོ་ན་དེ་དང་འདྲ་བ་ཡིན་ཏེ། སྐྱེས་པ་གདོན་མི་ཟ་བར་དམིགས་པ་འཛིན་པ་ཡིན་ནོ། །ཞེས་དང་། མངོན་པའི་རྒྱན་ལས། མི་སྐྱེ་བ་དེ་མི་འཛིན་པ་ནི་དེ་དང་མཚུངས་པ་ཡིན་ནོ། །ཞེས་སོ་ཟེར་བ་མང་ནའང་དཔྱད་པར་བྱེད་པ་ལ། རྟོགས་ལྡན་ཆེན་པོ་བ་ན་རེ། སེམས་ཁམས་བདུན་པོ་ཅི་རིགས་ལ་དམིགས་མེད་འཇོག་པ་ནི་འདོད་པར་དཀའ་སྟེ། རྩ་བ་རང་ལས། དམིགས་བཅས་སེམས་ཀྱི་ཁམས་བདུན་ནོ། །ཞེས་དང་། ཡང་ན། མི་སྐྱེ་བའི་རྣམ་ཤེས་དེ་དག་དམིགས་མེད་ཡིན་ན། མ་འོངས་པའི་དོན་ལྔ་བོ་མེད་པར་ཐལ་བ་དང་། མ་འོངས་པའི་མི་སྐྱེ་བའི་མིག་ཤེས་དེའི་རྟེན་དུ་གྱུར་བའི་མིག་དབང་གཏན་མེད་དུ་ཐལ་བ་དང་། ཡང་ན། གཞན་དུ་གཡེང་བའི་འདོད་པའི་སོ་སྐྱེས་ཀྱི་རྣམ་ཤེས་དེ་རྟེན་མཚུངས་ཀྱི་དེ་ཡིན་པར་ཐལ་བ་དང་། ངེས་པར་སྐྱེ་ངེས་ཀྱི་མ་འོངས་པའི་རྣམ་ཤེས་སོགས་ཀྱང་དམིགས་མེད་དུ་ཐལ་བ་མཐའ་ཡས་སོ། །ཞེ་ན། ཁོ་ན་རེ།དེ་ནི་ཆེས་ཞིབ་པར་བརྟག་ན། མ་འོངས་པ་མི་སྐྱེ་བའི་རྣམ་ཤེས་སོགས་ནི་དམིགས་མེད་དུ་ཁས་ལེན་པ་ནི་དོན་ལྡན་ཡིན་ཏེ། གང་སྤེལ་ལས། ཡིད་མི་སྐྱེ་བའི་ཆོས་ཅན་ཁོ་ན་དེ་དང་འདྲ་བ་ཡིན་ཏེ། ཞེས་དང་། གཞན་དུ་བརྟག་སླའོ། །ཁོ་ན་རེ། མ་འོངས་པ་མི་སྐྱེ་བའི་རྣམ་ཤེས་སོགས་འདོད་ན། འོ་ན། མིག་མེད་པའི་འདོད་རྟེན་གྱི་གང་ཟག་དེའི་མིག་ཤེས་སོགས་ཀྱང་དམིགས་བཅས་སུ་་་་་་་་་་འགྱུར་བའི་ཕྱིར་ན། འོ་ན། དེ་ཆོས་ཅན། རྟེན་བཅས་ཀྱི་དེ་ཡིན་པར་ཐལ།དེའི་ཕྱིར། འདོད་ན། དེའི་རྟེན་དུ་གྱུར་པའི་མིག་དབང་ཡོད་པར་ཐལ། དེའི་ཕྱིར། འདོད་ན། མི་འཐད་པར་སེམས་ཏེ། དེ་གང་གི་རྒྱུད་ཀྱི་མིག་དབང་་ 56 ་

མཛོད་གནས་དང་པོ།འཇོག་རྒྱུ་མི་རིགས་པའི་ཕྱིར། ཁ་ཅིག མིག་རྣ་སོགས་མི་ལྡན་པའི་གང་ཟག་ལ་མིག་ཤེས་སོགས་མེད་ཅེ་ན། དེ་ནི་ཤིན་ཏུ་མི་རིགས་ཏེ། འདོད་རྟེན་གྱི་གང་ཟག་ལ་ཤེས་པ་ཀུན་ལྡན་ཡིན་པའི་ཕྱིར། དེས་ན་མིག་མི་ལྡན་པའི་གང་ཟག་ལ་སྐྱེས་པའི་མིག་ཤེས་སོགས་ཡོད་ཆོག་གམ་མི་ཆོག ཆོག་ན་དེའི་རྟེན་དུ་གྱུར་བའི་དབང་བོ་གཟུགས་ཅན་པ་འཇོག་དགོས་པ་ལ་མི་རྙེད་པའི་ཕྱིར། ཕྱི་མ་ལྟར་ན་དེ་སྐྱེ་བའི་དབང་ཤེས་མིན་པར་ཐལ། དེའི་ཕྱིར་ན་དཔྱད་པར་བྱ་བ་མང་།རྟེན་བཅས་ཀྱི་དེ་ཡིན་ན་རང་ཡུལ་འཛིན་པས་ཁྱབ་པར་འདོད་བྱས་པ་་་ལ། ཁོ་ན་རེ། དེའང་འདོད་པར་མཐའ་གཅིག་ཏུ་འཛིན་དཀའ་སྟེ། མིག་མི་ལྡན་པའི་སྔོན་འཛིན་མིག་ཤེས་དེ་ཡིན་པའི་ཕྱིར་ན། དེ་ནི་རྟེན་བཅས་ཡིན་པར་འདོད་དཀའ་སྟེ། དེ་རྟེན་བཅས་ཀྱི་དེ་ལ་ཡུལ་དབང་རྣམ་ཤེས་སོགས་ཕྲད་ནས་ལས་བྱེད་དགོས་པར་ཡིག་ཆར་གསུངས་པ་ལགས་པས་དེ་དབང་བོ་དང་མ་ཕྲད་་པའི་ཕྱིར། ཁ་ཅིག མ་འོངས་པ་མི་སྐྱེ་བའི་མཐོང་ལམ་དག་དང་མ་འོངས་པ་མི་སྐྱེ་བའི་དབང་ཡིད་ཀྱི་རྣམ་ཤེས་སོགས་དམིགས་མེད་དུ་ནི་འདོད་པར་མི་བྱ་སྟེ།དེ་དག་དམིགས་བཅས་སུ་རྩ་བ་ལས་བཤད་འདྲ་བའི་ཕྱིར། དེར་ཐལ། དེ་ཉིད་ལས། མཐོང་བའི་ལམ་ལ་བཟོད་པ་དང་། ཞེས་དང་། མི་སྐྱེ་རྣམས་ཀྱིས་ཐམས་ཅད་དང་། །ཞེས་དང་། དེ་བཞིན་དུ་མ་འོངས་པ་མི་སྐྱེ་བའི་སྔོན་འཛིན་མིག་ཤེས་ཀྱིས་ཀྱང་སྔོན་པོ་མི་འཛིན་པར་ཐལ་བས་སོ། །ཞེ་ན། ཁོ་ན་རེ། དེ་ལྟར་ན་ནི་མངོན་པའི་རྒྱན་དང་འགལ་བར་འགྱུར་བའི་ཕྱིར་ཏེ། དེ་ཉིད་ལས། མི་སྐྱེ་བ་དེ་མི་འཛིན་པ་ནི་དེ་དང་མཚུངས་པ་ཡིན་ནོ། །ཞེས་མི་སྐྱེ་བའི་ཤེས་པ་སོགས་དེ་མཚུངས་ཡིན་པར་གསལ་བོ་བསྟན་ཟེར་ན་དཔྱད་པའི་སྒོ་མང་ཟེར་རོ། །ཨ་ཁུ་རིན་པོ་ཆེས་དཔྱད་ཚུལ་གཞན་དུ་གཡེང་བའི་དགྲ་བཅོམ་པའི་་་་་་་རྒྱུད་ཀྱི་མ་མཐོང་འགག་འགྱུར་གྱི་སྔོན་པོ་འཛིན་པའི་མིག་གི་རྣམ་ཤེས་ཆོས་ཅན།57 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རང་ཡུལ་འཛིན་པར་ཐལ། རྟེན་བཅས་ཀྱི་ཡིད་ཁམས་ཡིན་པའི་ཕྱིར། གང་སྤེལ་ལས། སྐྱེ་བའི་ཆོས་ཅན་གྱི་ཡིད་ནི་རྟེན་པ་དང་བཅས་པ་ཡིན་ལ། ཞེས་དང་།མ་འོངས་པ་ནི་སྐྱེ་བའི་ཆོས་ཅན་ཡིན་པའི་ཕྱིར། འགག་པར་འགྱུར་བ་ཞེས་བྱ་བ་སྟེ། ནས། དེ་ནི་ངེས་པར་སྐྱེ་ངེས་ཀྱི་མ་འོངས་པའི་དབང་དུ་བྱས་པའི་ཕྱིར།ཞེས་གསུང་བ་སོགས་བརྟག་པར་བྱ་ན། འོ་ན། མི་སྐྱེ་བའི་མིག་ཤེས་ཀྱིས་སྔོ་སེར་འཛིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཡུལ་དབང་རྣམ་ཤེས་གསུམ་ཕྲད་ནས་ལས་བྱེད་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་སྐྱེས་ཟིན་པར་ཐལ། དེའི་ཕྱིར་ན་དཔྱད། ཁ་ཅིག ངེས་པར་སྐྱེ་ངེས་ཀྱི་མིག་ཤེས་ཀྱིས་ཀྱང་རང་ཡུལ་འཛིན་མི་རིགས་ཏེ། དེའི་རྟེན་དུ་གྱུར་བའི་མིག་རྟེན་མཚུངས་ཡིན་པའི་ཕྱིར་ཟེར་བའང་བརྟག་དགོས། ཁ་ཅིག ཆོས་ཁམས་ནི་མཐའ་གཅིག་ཏུ་རྟེན་བཅས་ཀྱིས་ཁྱབ་པར་འདོད་འདྲ་སྟེ། རྩ་བར། ཆོས་ཞེས་བྱ་བ་ནི། །རྟེན་པ་དང་བཅས། །ཞེས་པས་བསྟན་ཞེ་ན། དེ་དག་གི་རྗེས་འབྲང་འགའ་རེས་དེ་ཁོ་ནར་ངེས་ཏེ། དེ་ཡང་ཆོས་ཁམས་ནི་མཐའ་གཅིག་ཏུ་ཡིད་ཀྱི་རྣམ་ཤེས་ཀྱི་རྟེན་ནམ་ཡུལ་བྱེད་ལ། གཟུགས་དོན་ལྔ་བོ་ལ་ནི་རྟེན་བཅས་རྟེན་མཚུངས་གཉིས་རེ་ཡོད་པའི་ཕྱིར། ཁོ་ན་རེ། དེར་མ་ངེས་ཏེ། གཟུགས་ཀྱི་སྐྱེ་མཆེད་ལ་ནི་རྣམ་ཤེས་སྐྱེད་པས་ཁྱབ་པའི་ཕྱིར། མ་གྲུབ་ན། མ་འོངས་པའི་དེ་དག་གིས་ཀྱང་རྣམ་ཤེས་དེ་རྣམས་བསྐྱེད་པར་འདྲ་བའི་ཕྱིར་ཏེ། གཞན་དུ་ན་མ་འོངས་པའི་རྣམ་ཤེས་དེ་དག་གིས་ཀྱང་དོན་མི་བྱེད་པར་རི་བོང་རྭ་ལྟར་སོང་་་་་་་བའི་ཕྱིར་ན། ཁ་ཅིག་བཤད་ཚུལ་དེ་ནི་སྐབས་འདིར་དོན་མེད་པའི་རྒྱང་རིང་དུ་སོང་བ་ཡིན་ཏེ། མ་འོངས་པ་མི་སྐྱེ་བའི་དོན་རྣམས་ཀྱིས་རྣམ་ཤེས་དེ་དག་གི་ལས་མི་བྱེད་པའི་ཕྱིར་ཏེ། དེ་དག་རྟེན་མཚུངས་ཡིན་པའི་ཕྱིར། དེར་ཐལ། དེ་དག་དབང་བོ་གང་གི་ཡུལ་དུ་བྱས་པ་མི་སྲིད་པའི་ཕྱིར་ཟེར་བ་སོགས། ཁོ་ན་རེ།58 ་

མཛོད་གནས་དང་པོ།དེ་ལྟར་ཡུལ་དོན་དྲུག་པོ་ཁྱད་འབྱེད་པར་དཀའ་སྟེ། ཆོས་ཁམས་ལའང་རྟེན་བཅས་ཀྱིས་ཁྱབ་པར་བཟུང་མི་རིགས་པའི་ཕྱིར། དེར་ཐལ། མ་འོངས་པ་གཏན་མི་སྐྱེ་བའི་ཆོས་ཁམས་ཀྱིས་ཀྱང་རྣམ་ཤེས་སྐྱེད་པའི་ལས་མི་བྱེད་པའི་ཕྱིར། མ་གྲུབ་ན། མ་འོངས་པ་གཏན་མི་སྐྱེ་བའི་རྣམ་ཤེས་ཀྱིས་ཤེས་པ་གང་ལ་ལས་བྱེད་ཅེ་ན་ཕ་རོལ་བས་ལན་བཙལ་རྒྱུ་མི་རྙེད་པའི་ཕྱིར་ཟེར་བ་སོགས་སོ། །རིན་ཆེན་སྒྲོན་མེ་ལས། མིག་དབང་མ་འོངས་པ་རྟེན་མཚུངས་ཡིན་པས།དེའི་རྟེན་མིག་ལ་གང་འཇོག་དང་གཞལ་བྱ་ཡོད་མེད་སོགས་དཔྱད་གསུངས་་་་་་་པས། སྔོ་འཛིན་མིག་ཤེས་མ་འོངས་པ་ཡོད་དམ་མེད། དང་བོ་ལྟར་ན། དེ་ཆོས་ཅན། ཁྱོད་ཀྱི་སྔོན་པོ་གཞལ་བ་དང་འཛིན་པ་སོགས་ཡིན་པར་ཐལ། དེའི་ཕྱིར།ཁྱབ་སྟེ། ཁྱོད་སྔོན་པོ་འཛིན་པའི་ཤེས་པ་ཡིན་པའི་ཕྱིར། གཉིས་བ་ལྟར་མེད་ཅེ་ན་མི་རིགས་ཏེ། དབང་ཤེས་མ་འོངས་པ་མི་སྐྱེ་བའི་ཤེས་པ་ལ་དབང་ཤེས་སྤྱི་ཙམ་གྱིས་ཁྱབ་པར་ཐལ་ཞིང་། དེས་ན་དོགས་པ་དེ་བས་ཆེ་བར་འགྱུར་རོ་ཟེར་ན། ཁ་ཅིག་དེ་ནི་གང་བཀོད་པ་ལྟར་འགྲིག་པར་དཀའ་སྟེ། མ་འོངས་པ་མི་སྐྱེ་བའི་སྔོན་འཛིན་མིག་ཤེས་ཡོད་ལ་དེའང་རང་ཡུལ་ངེས་པའི་རྣམ་པ་ཅན་ཞེ་ན།དེ་ཆོས་ཅན། བྱས་ཟིན་པར་ཐལ། དེའི་ཕྱིར། ཡང་ན། དེ་རྟེན་མཚུངས་སུ་འགྱུར་རོ་ཟེར་བ་དག་ལ་དཔྱད་པར་བྱ་བ་མང་ངོ་། །དམིགས་བཅས་ཡིན་ན་ཤེས་པ་ཡིན་པས་ཁྱབ་བྱས་པ་ལ། ཁ་ཅིག་དེ་མི་རིགས་ཏེ། མིག་དབང་དེ་དམིགས་བཅས་ཡིན་པའི་ཕྱིར། དེར་ཐལ། མིག་དབང་དེ་ལྟ་བ་ཚད་མ་བེམ་པོ་གསུམ་གྱི་ཡིན་པ་ཡིན་པའི་ཕྱིར། དེར་ཐལ། གྲུབ་མཐའ་རིན་འཕྲེང་ལས། མིག་དབང་གཟུགས་ཅན་པ་དེ་བེམ་པོ། །ལྟ་བ། ཚད་མ་གསུམ་ཀའི་གཞི་མཐུན་ཡིན་པའི་ཕྱིར། ནས། རྟེན་བཅས་ཀྱི་མིག་གི་དབང་བོ་གཟུགས་ཅན་པས་ཀྱང་གཟུགས་མཐོང་བར་འདོད་དེ། ཞེས་སོ། །ཁོ་ན་རེ།་ 59 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྩ་བར་འདོད་མི་ནུས་ཏེ། དམིགས་བཅས་ཡིན་ན་ཤེས་པས་ཁྱབ་པ་སློབ་དཔོན་དང་བྱེ་སྨྲ་གཉིས་མཐུན་གྲུབ་ཡིན་པར་འདྲ་སྟེ། འདི་ཉིད་ལས། དམིགས་བཅས་སེམས་ཀྱི་ཁམས་བདུན་ནོ། །ཞེས་པའི་ལུགས་དམ་པ་གཉིས་ཀྱིས་བཞེད་པར་འདྲའོ་ཞེས་བླ་མ་མཆོག་གི་བདུད་རྩིའི་ཞལ་གསུངས་མཐོང་ངོ་། །རིན་ཆེན་སྒྲོན་མེ་ལས། རང་ལུགས་ལ་མཐོང་བ་མིག་གི་རྣམ་ཤེས་ཀྱི་བྱེད་པ་ཡིན་ཀྱང་མིག་དེའི་རྟེན་ཡིན་པས་མཐོང་བའམ་ལྟ་བར་བཞག་གོ། འོ་ན་རྣམ་ཤེས་གཉིས་བརྟེན་པར་འགྱུར་ཞེ་ན། མི་འགྱུར་ཏེ། ཞེས་པས་མིག་གཉིས་ཀས་རྣམ་ཤེས་གཅིག་བསྐྱེད་པར་གསུངས་པས། ཞེས་གསུངས་པ་དག་བརྗོད་ན། མིག་གཡས་གཡོན་གཉིས་ཀྱིས་རྣམ་ཤེས་མི་འདྲ་བ་བསྐྱེད་པ་ཡོད་པའི་ཕྱིར། དེར་ཐལ། མི་གཅིག་གི་མིག་གཡས་པས་སྔོན་པོ་མཐོང་བ་དང་གཡོན་པས་སེར་བོ་མཐོང་བ་་་་་དུས་མཉམ་པ་ཡོད་པས་ཤེས་པའི་ཕྱིར། དེར་ཐལ། གྲུབ་མཐའ་ཆེན་མོ་ལས།མིག་གཡས་གཡོན་གཉིས་ཀྱིས་རྣམ་ཤེས་གཉིས་བསྐྱེད་པར་གསུངས་པའི་ཕྱིར་ན་དཔྱད།བ་ལང་སྤྱོད་ཀྱི་མིའི་མིག་གིས་གཟུགས་སྒྲ་དྲི་སོགས་ཡུལ་དུ་བྱེད་པས་་་་་་དེའི་མིག་གིས་རྣམ་ཤེས་གསུམ་བསྐྱེད་པར་འདོད་དམ། ཡང་ན་དེ་གསུམ་མཐོང་བའི་མིག་ཤེས་གཅིག་བསྐྱེད་པར་འདོད། ཅེ་ན། དེ་ནི་མིག་ཤེས་མི་འདྲ་བ་གསུམ་བསྐྱེད་པར་ཡིན་སྙམ་སྟེ། དུས་མཚུངས་སུ་མིག་ཤེས་གཅིག་གིས་གཟུགས་སྒྲ་དྲི་གསུམ་སྣང་མི་ཐུབ་པའི་ཕྱིར་ཞེས་སྨྲ་བ་ལ། ཁོ་ན་རེ། དེའང་མིག་ཤེས་གཅིག་གིས་ཡུལ་གསུམ་པོ་དུས་མཚུངས་སུ་མཐོང་བར་འདྲ་སྟེ། གཞན་དུ་ན་དེའི་རྒྱུད་ཀྱི་གཟུགས་ཀྱི་སྐྱེ་མཆེད་མཐོང་བའི་མིག་ཤེས་ཀྱིས་སྒྲ་མ་མཐོང་བར་ཁས་འཆེ་དགོས་པས་སོ་ཞེ་ན། ཁ་ཅིག དེ་ནི་དོན་མི་མཐུན་པའི་ཁས་བླངས་སུ་འགྱུར་སྙམ་སྟེ། དེ་འདྲའི་དབང་ཤེས་གསུམ་པོ་དེ་འཁྲུལ་བར་འགྱུར་བའི་ཕྱིར།་ 60 ་

མཛོད་གནས་དང་པོ།དེར་ཐལ། ཡུལ་གཅིག་གཟུགས་སྒྲ་དྲི་གསུམ་དུ་སྣང་བར་འགྱུར་བའི་ཕྱིར། ཞེ་ན། ཁོ་ན་རེ། དེའི་སྐྱོན་མེད་དེ། ཡུལ་གཅིག་གཟུགས་སྒྲ་དྲི་གསུམ་སྣང་བའི་དབང་ཤེས་ཚད་མ་ཡོད་ཆོག་པའི་ཕྱིར། དེར་ཐལ། བརླན་གཤེར་ཕོར་བ་གང་བོ་ཆུ་རྣག་བདུད་རྩི་གསུམ་དུ་སྣང་བའི་དབང་ཤེས་ཚད་མ་ཡོད་ཆོག་པའི་ཕྱིར་་་་ན་ཁ་ཅིག་མ་ཁྱབ་ཟེར་ཞིང་ཞིབ་ཏུ་ལན་མ་ཐོབ་པར་འདྲ་བའི་ཕྱིར།ཁ་ཅིག མིག་ཤེས་དང་རྣ་ཤེས་གཉིས་འགལ་བ་ཁོ་ན་མ་ཡིན་པར་ཐལ། དེའི་ཡིན་པ་བཞག་ཏུ་ཡོད་པའི་ཕྱིར། རྟགས་ཁས་སོ། །རྟེན་བཅས་ཀྱི་མིག་དབང་ཡིན་ན་རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་རྐྱེན་་་་་བྱེད་པས་ཁྱབ་པའི་ཕྱིར་ཏེ། མིག་དབང་གི་དོན་ཡོད་པའི་ཕྱིར། འདོད་ན། བ་ལང་སྤྱོད་ཀྱི་མིག་དབང་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།མིག་ཤེས་རྣ་ཤེས་གཉིས་ཀྱི་བདག་རྐྱེན་བྱེད་པའི་ཕྱིར་ཞེ་ན་དཔྱད། སྡོམ་ལས།རྫུ་འཕྲུལ་དང་ནི་གཞན་བརྟེན་མ་གཏོགས་ལོ། །ཞེས་བྱེ་སྨྲའི་ལུགས་འདིར་རྫུ་འཕྲུལ་ལྡན་པ་གཞན་ལ་རྟེན་པའམ་རང་གི་རྫུ་འཕྲུལ་གྱིས་གོང་མར་བགྲོད་ཚེ་དེ་དག་གི་སྤྲུལ་བའི་གཟུགས་མ་མཐོང་ཞིང་གོང་མའི་སས་བསྡུས་ཀྱི་གཟུགས་་་་་་་་་་མཐོང་བར་འདྲ་སྟེ། རང་འགྲེལ་ལས། ཁམས་གོང་མ་བ་ཡང་མ་ཡིན་ལ། ས་གོང་མ་བ་ཡང་མ་ཡིན་ཏེ། དཔེར་ན་ཡུལ་མ་ཡིན་པའི་ཕྱིར། ཞེས་གསུངས་སོ། །འོ་ན། འདོད་པའི་རྫུ་འཕྲུལ་བ་ཁམས་གོང་དུ་བགྲོད་ཚེ་དེའི་ས་དང་གནས་སོགས་མི་མཐོང་བར་བགྲོད་པ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། གནས་དེར་འགྲོ་འདུག་སོགས་མི་བྱེད་པར་ཐལ། དེས་གནས་དེར་མཐོང་རྒྱུ་མེད་པའི་ཕྱིར། ཡང་ན། གོང་མའི་རྫུ་འཕྲུལ་བ་འོག་མ་བགྲོད་ནས་ཆོས་ཉན་པ་ཡོད་མེད་དཔྱད་པར་བྱ་དགོས། དྲུག་པ་རྣམ་ཤེས་ཀྱི་རྟེན་ཡིན་ན་ཤེས་པ་ཡིན་པས་ཁྱབ་པའི་ཕྱིར། འདོད་ན། སྲོག་དབང་ཆོས་ཅན། དེར་ཐལ། དེའི་་ 61 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར། མ་གྲུབ་ན། དེར་ཐལ། རྩ་བར། སྲོག་ནི་ཚེ་ཡིན་དྲོད་དང་ནི། །རྣམ་ཤེས་རྟེན་གང་ཡིན་པར་འདོད། །ཅེས་སོ། །ཁོ་ན་རེ། དྲུག་པ་རྣམ་ཤེས་ཀྱི་རྟེན་ལ་ཤེས་པས་ཁྱབ་བར་ཐལ། རྩ་བར། ཐ་མའི་རྟེན་འདས་གསུངས་པ་དང་།གཞན་ཡང་། མིག་གི་རྣམ་ཤེས་ཀྱི་རྟེན་དང་དེ་མ་ཐག་རྐྱེན་ལ་མུ་བཞི་ཡོད་ལ།ཡིད་ཀྱི་རྣམ་ཤེས་ཀྱི་རྟེན་དང་དེ་མ་ཐག་རྐྱེན་ལ་མུ་བཞི་མེད་པས་ཀྱང་ཤེས་ནུས་་པའི་ཕྱིར། དེར་ཐལ། ཡིད་ཀྱི་རྣམ་ཤེས་ཀྱི་དབང་དུ་བྱས་ནས་མུ་གསུམ་སྟེ།ཡིད་ཀྱི་རྣམ་ཤེས་ཀྱི་རྟེན་གང་ཡིན་པ་དེ་དེའི་དེ་མ་ཐག་རྐྱེན་གྱི་རྟེན་ཡིན་པས།ཞེས་མཆིམས་ཊཱིཀ་སོགས་སུ་གསུངས་སོ། །དེའི་སྲོག་ནི་རྣམ་ཤེས་དང་དྲོད་ཀྱི་རྟེན་ཡིན་མིན་རྒྱས་པར་འོག་ཏུ་བརྗོད་པར་བྱའོ། །གཟུགས་མེད་ནས་བསམ་གཏན་ཁྱད་པར་ཅན་ལ་སྐྱེས་མ་ཐག་པ་དེས་་་་མིག་ཤེས་གསར་དུ་ཐོབ་པའི་ཕྱིར། དེར་ཐལ། ཉམས་ཐོབ་གཟུགས་མེད་ནས་འདོད་པ་དང་། །ཚངས་པའི་བར་དུ་འོ། །ཞེས་སོ་ཟེར་བ་ལ། འདོད་མི་ནུས་ཏེ།ཚངས་ཆེན་དུ་སྐྱེས་པ་ལ་མིག་ཤེས་མི་རྙེད་དེ། དེ་རང་སའི་མིག་ཤེས་ཤིག་མི་རྙེད། རང་སའི་མ་ཡིན་པའི་མིག་ཤེས་ཤིག་མི་རྙེད་པའི་ཕྱིར། དེར་ཐལ། དེའི་སས་བསྡུས་ཀྱིས་མིག་ཤེས་ཤིག་མེད་པའི་ཕྱིར་ཏེ། དེ་ལ་ཆགས་པ་དང་བྲལ་བ་ཡིན་པའི་ཕྱིར། ཡང་ན་ཁྱད་པར་ཅན་དུ་མིག་ཤེས་རྙེད་པ་མེད་པར་ཐལ། དེར་མིག་ཤེས་མེད་པར་འདྲ་བའི་ཕྱིར་ཏེ། དགེ་བའི་དེ་མེད་པ་གང་ཞིག་གཞན་རྣམས་ལ་དེའི་ཕྱིར། དེར་ཐལ། གཟུགས་མེད་ནས་བསམ་གཏན་ཁྱད་པར་ཅན་དུ་སྐྱེས་མ་ཐག་པའི་སྐྱེས་ཐོབ་ཀྱི་མིག་ཤེས་རྙེད་པ་མིན་པའི་ཕྱིར་ཏེ། སྐྱེས་ཐོབ་ཀྱི་མིག་ཤེས་ཁྱད་པར་ཅན་མེད་པའི་ཕྱིར། སྦྱོར་བྱུང་གི་དེ་མེད་པར་སླ་བའི་ཕྱིར། ཡང་ན། ལུང་མ་བསྟན་གྱིས་དེ་མེད་པའི་ཕྱིར་ཏེ། དེ་ལ་ཐོབ་པ་མེད་པའི་ཕྱིར་ཏེ། ལུང་བསྟན་མིན་ཐོབ་ལྷན་ཅིག་སྐྱེ། །ཞེས་སོ། །དེས་ན་ཁ་ཅིག བསམ་་ 62 ་

མཛོད་གནས་དང་པོ།གཏན་ཁྱད་པར་ཅན་དང་བསམ་གཏན་ཙམ་པོ་བ་ས་སོ་སོ་བ་ཡིན་མིན་དང་དེ་་་དག་གི་སས་བསྡུས་འདྲ་མི་འདྲ་དཔྱད་པར་བྱ་བ་མང་བར་གསུངས་སོ། །ཟག་མེད་སྐད་ཅིག་དང་བོ་ཡིན་ན་རྒྱུ་མཐུན་ལས་བྱུང་བ་མ་ཡིན་པས་་་་་ཁྱབ་པའི་ཕྱིར། འདོད་ན། ཟག་མེད་སྐད་ཅིག་དང་པོ་ལ་ཅ་དྲུག་ཅུ་རེ་ལྔར་ཕྱེ་བའི་ཆ་དང་བོ་ལས་ཆ་ཕྱི་མ་རྣམས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་དག་རྒྱུ་མཐུན་ལས་བྱུང་བ་ཡིན་པའི་ཕྱིར་ཏེ། དེ་དྲུག་ཅུ་རེ་ལྔ་ཕྱེ་བའི་དང་བོ་ལས་བྱུང་བ་ཡིན་པའི་ཕྱིར་ཏེ། དེ་དག་རིམ་ཅན་དུ་བྱུང་བ་ཡིན་པས་འགྲུབ་པའི་ཕྱིར། ཡང་ན། དེ་དག་གི་ཕྱི་མ་རྣམས་དེའི་སྐད་ཅིག་དང་པོའི་དེ་མིན་ཞེ་ན། དེ་ཡིན་པར་འདྲ་སྟེ། མཆིམས་ཊཱིཀ་ལས། སྐད་ཅིག་མ་སྟེ། ཞེས་དང་། མཐའ་དཔྱོད་ལས་ཀྱང་། སྡུག་བསྔལ་ཆོས་བཟོད་དུ་གྱུར་བའི་ཡིད་དང་ཆོས་ཁམས་དང་རྣམ་ཤེས་ཀྱི་ཁམས་ཏེ་ཐ་མ་སྐད་ཅིག་མ་གཅིག་ཆོས་ཅན། རྒྱུ་མཐུན་ལས་བྱུང་བ་མ་ཡིན་ཏེ། ཁྱོད་ཟག་མེད་གང་ཞིག རང་གི་ཟག་མེད་ཀྱི་སྐལ་མཉམ་གྱི་ཁམས་སྔོན་དུ་མ་སོང་བའི་ཕྱིར། དེས་ན་ཤུགས་ལ་ཁམས་ལྷག་མའི་འདུས་བྱས་ལ་རྒྱུ་མཐུན་ལས་བྱུང་བས་ཁྱབ་པར་བསྟན་ཏེ། རང་འགྲེལ་ལས། འདུས་བྱས་གཞན་ནི་རྒྱུ་མཐུན་ལས་མ་བྱུང་བ་འགའ་ཡང་མེད་དོ། །ཞེས་གསུངས་སོ། །ཡང་ན་དེ་དག་གི་སྐད་ཅིག་ཕྱི་མ་རྣམས་དོན་དམ་བདེན་པ་ཡིན་པའི་ཕྱིར། ཁྱབ་སྟེ། གྲུབ་མཐའ་རིན་འཕྲེང་ལས། བཅོམ་པའམ་བློས་ཆ་ཤས་སོ་སོར་བསལ་བ་ན་རང་འཛིན་གྱི་བློ་འདོར་དུ་མི་རུང་བའི་ཆོས་སུ་དམིགས་པ་དེ།དོན་དམ་བདེན་པའི་མཚན་ཉིད། མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་། ཤེས་པ་སྐད་ཅིག་ཆ་མེད་དང་། ཞེས་དང་། འདི་ཉིད་ལས་ཀྱང་། གང་ལ་བཅོམ་དང་བློ་ཡིས་གཞན། །ཞེས་སོ། །ཡང་ན་དེ་དག་རྒྱུ་མཐུན་ལས་མ་བྱུང་བར་ཐལ། སྡུག་བསྔལ་ཆོས་བཟོད་ཡིན་པའི་ཕྱིར། ཁྱབ་པ་རྩ་བས་བསྒྲུབ་སླ།་ 63 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡང་ན་དེའི་སྐད་ཅིག་ཕྱི་མ་རྣམས་རྒྱུ་མཐུན་ལས་བྱུང་བར་ཐལ། དེའི་སྐད་ཅིག་དང་བོ་དེ་དག་གི་རྒྱུ་མཐུན་གྱི་རྒྱུ་ཡིན་པའི་ཕྱིར་ཏེ། དེ་དེའི་རིགས་མཐུན་གྱི་རྒྱུ་ཡིན་པའི་ཕྱིར། གཞན་ཡང་། དེ་དག་གི་སྐད་ཅིག་ཕྱི་མ་རྣམས་ལྡན་པའི་གང་ཟག་དེ་ལ་ཟག་མེད་འདས་པ་ལྡན་པར་ཐལ། དེའི་ཕྱིར། འདོད་མི་ནུས་ཏེ།འཕགས་ནི་དང་བོ་འདས་ལྡན་མིན། །ཞེས་སོ། །གཞན་ཡང་། ཟག་མེད་སྒོམ་ལམ་དང་བོ་སོགས་ལ་དཔྱད་རྒྱུ་མང་གསུང་ངོ་། །དབང་ཤེས་ཡིན་ན་རྟོག་བཅས་དཔྱོད་བཅས་ཡིན་པས་ཁྱབ་བའི་ཕྱིར་་་་་ཟེར་བ་ནི་མི་རིགས་པར་སླ་སྟེ། མིག་ཤེས་ཀྱི་རྟོག་པ་དང་མིག་ཤེས་ཀྱིས་དཔྱོད་པ་སོགས་མང་དུ་གྲུབ་པའི་ཕྱིར། ཡང་ན། དབང་བོའི་རྣམ་ཤེས་ཡིན་ན་རྟོག་བཅས་དཔྱོད་བཅས་ཀྱིས་ཁྱབ་པའི་ཕྱིར་བྱས་པ་ལ་འདོད་པ་ཁོ་ན་ཡིན་སྙམ་སྟེ།རྩ་བར། རྟོག་དང་དཔྱོད་དང་བཅས་པ་ནི། །རྣམ་པར་ཤེས་པའི་ཁམས་ལྔ་ཡིན།།ཞེས་པས་སོ། །འདོད་ན། ཁྱད་པར་ཅན་གྱི་མིག་ཤེས་ཆོས་ཅན། དེར་ཐལ།དེའི་ཕྱིར། མ་གྲུབ་ན། དེ་ཆོས་ཅན། དེར་ཐལ། མིག་གི་རྣམ་ཤེས་སོགས་ལྔ་བོ་རྟོག་བཅས་དཔྱོད་བཅས་ཁོ་ན་ཡིན་པར་གོ་སླ་བའི་ཕྱིར་ཏེ། ཁམས་བཅོ་བརྒྱད་ལ་དེ་གཉིས་ཀར་མཐའ་གཅིག་ཏུ་ལྡན་པ་ལྔ་དང་། དེ་བཅོ་བརྒྱད་ལས། ཐ་མ་གསུམ་ནི་རྣམ་པ་གསུམ་དུ་ངེས་པའི་ཕྱིར། དེར་ཐལ། རྩ་བར། རྟོག་དང་དཔྱོད་དང་བཅས་པ་ནི། །རྣམ་པར་ཤེས་པའི་ཁམས་ལྔ་ཡིན། །ཐ་མ་གསུམ་ནི་རྣམ་གསུམ་མོ། །ཞེས་གསལ་ལོ། །ཡང་ན། དེ་ཡོད་པ་ཙམ་ཞེས་བཤད་རིགས་པར་མི་འཐད་དེ། ལྷག་མ་རྣམས་ནི་གཉིས་ཀར་སྤང་། །ཞེས་པས་གོ་སླ་བའི་ཕྱིར། ཁོ་ན་རེ། བསམ་གཏན་ཁྱད་པར་ཅན་གྱི་དབང་ཤེས་གསུམ་ནི་རྟོག་མེད་དཔྱོད་ཙམ་ཡིན་པར་འདིར་ཡང་ཁས་ལེན་པའི་ཕྱིར། དེར་ཐལ། བསམ་གཏན་ཁྱད་པར་ཅན་གྱི་དབང་ཤེས་གསུམ་ནི་རྟོག་མེད་དཔྱོད་བཅས་ཙམ་མོ། །ཞེས་་ 64 ་

མཛོད་གནས་དང་པོ།གསལ་བར་གསུངས་པས་དེས་ན་རྩ་བའི་ཚིག་དང་དཔྱད་གཞི་ཆེའོ། །དམན་སོགས་གསུམ་ཁམས་གསུམ་ལ་རེ་རེ་ནས་རིམ་བཞིན་འཇོག་་་་་་་་་དགོས་པ་ཡིན་པའི་ཕྱིར། མ་གྲུབ་ན། དེར་ཐལ། རྒྱལ་སྲས་མ་ལས། ངན་པ་ལ་སོགས་པའི་ཁམས་གསུམ་ནི་འདོད་པའི་ཁམས་ལ་སོགས་པ་ཁོ་ན་ཡིན་པས་འདི་་དག་གི་བསྡུས་པ་ནི་བཤད་ཟིན་ཏོ། །ཞེས་མཆིམས་མཛོད་ལས་ཀྱང་དེ་བཞིན་དུ་གསུངས་པས་སོ། །དཔྱད་ཚུལ་གཞན་ཡང་ཡོད་དེ། དམན་སོགས་གསུམ་ནི་འདོད་པ་ལ་སྣང་བའི་ཕྱིར། དེར་ཐལ། སྡོམ་ཚིག་ལས། བཅོ་བརྒྱད་ཀྱིས་བསྡུས་འདོད་ཁམས་དང་དུས་གསུམ། །ལུང་མ་བསྟན་དང་སློབ་དང་མི་སློབ་མིན། །དམན་སོགས་ཟག་བཅས་འདུས་བྱས་བཅུ་གཅིག་གོ། ཞེས་པ་ནི་གང་སྤེལ་ལྟར་ཡིན་ཏེ། དེ་ལས། གསུམ་པོ་འདི་དག་ཀྱང་ཅི་རིགས་པར་བཅོ་བརྒྱད་དག་ཏུ་འདུའོ། །ཞེས་པ་སོགས་དགོངས་པ་གཅིག་ཏུ་བཀྲལ། སྐལ་ལྡན་རིགས་སྨྲ་དག་གིས་གཞུང་སྔ་མའི་གསུང་ཚུལ་ལས་གཙོ་བོའི་དབང་དུ་བྱས་ལ། གཞུང་ཕྱི་མས་སྤྱིའི་དབང་དུ་བྱས་ཟེར་བ་དག་ཡོད་མོད་ཀྱི་ཡིག་ཆ་རང་གི་དགོངས་པ་ནི་ཕྱི་མ་་ལྟར་ཡིན་ནམ་སྙམ་མོ། །ཡིག་ཆ་གཞན་གྱིས་ནི་སྔ་མའི་ཕྱོགས་གཙོ་བོར་གྲགས་ཆེའོ །ནམ་མཁའི་ཁམས་ནི་ཆོས་ཁམས་ཀྱིས་བསྡུས་པ་དང་གཟུགས་ཀྱིས་་་་་་་་་ཁམས་ཀྱིས་བསྡུས་བ་གཉིས་ཀར་འདོད་ཟེར་ན། དེའང་འདོད་རིགས་པ་མིན་ཏེ། གཞན་དུ་ན་རྟག་པ་དང་གཟུགས་ཀྱི་གཞི་མཐུན་པར་ཁས་ལེན་དགོས་པའི་ཕྱིར། ཁོ་ན་རེ། བཤད་ཚུལ་སྔ་མ་ལྟར་ཁོ་ནར་གནས་པ་ཡིན་ཏེ། དེ་ཆོས་ཁམས་ཀྱིས་བསྡུས་པར་གསུངས་པའི་ཕྱིར་ན། དེ་ནི་ཨ་ཁུ་རིན་པོ་ཆེའི་མཛོད་ལྟར་ནམ་མཁའི་ཁམས་ཆོས་ཁམས་ཀྱིས་བསྡུས་པར་གསུངས་པ་མདོ་སྡེ་བའི་ལུགས་སམ་་་་མཛོད་རང་ལུགས་ཡིན་ལ། ཞེས་པས་སོ། །རང་འགྲེལ་ལས། ལྔ་བ་ནི་གཟུགས་་ 65 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཀྱི་ཁམས་ཀྱིས་བསྡུས་སོ། །ཞེས་དང་། རྩ་བར། སྣང་དང་མུན་པ་དག་ཡིན་ལོ། །ཞེས་སོ་ཞེ་ན། ཁ་ཅིག དེ་ནི་བྱེ་སྨྲ་ཁོ་ནས་འདོད་པ་ནི་དཀའ་སྟེ། རང་ལུགས་སུའང་དེ་གཟུགས་སུ་འདོད་པ་ཡིན་པའི་ཕྱིར། དེར་ཐལ། ནམ་མཁའི་ཁམས་དང་ནམ་མཁའ་གཉིས་མི་འདྲ་བས་བཤད་ཚུལ་སྡོམ་ཚིག་ཏུ་གསལ་བར་བཀོད་་་པའི་ཕྱིར། དེར་ཐལ། རང་ལུགས་ནམ་མཁའ་མ་བྱས་བུ་ག་སོགས། །ནམ་མཁའི་ཁམས་ནི་བྱས་ཕྱིར་མི་མཚུངས་སོ། །ཞེས་བ་ལྟར་རང་ལུགས་ཟེར་བ་ནི་གཞུང་དོན་རྒྱ་ཆེར་མ་གཟིགས་པར་རང་གིས་བ་དན་བསྒྲེང་བ་ཡིན་སྙམ་མོ། །བྱེ་སྨྲའི་ལུགས་ལ་སྣང་བ་དང་མུན་པ་གང་རུང་ཡིན་ན་ནམ་མཁའི་་་་་་་་་ཁམས་ཡིན་པས་ཁྱབ་པར་ཐལ། ནམ་མཁའི་ཁམས་ལ་སྣང་བ་དང་མུན་པ་གང་རུང་འཇོག་པའི་རྒྱུ་མཚན་རིགས་པའི་ཕྱིར། ཁ་ཅིག དེར་མ་ངེས་ཏེ། བུམ་པ་དང་ཁང་བའི་སྟེང་གི་སྣང་བ་དང་མུན་པ་སོགས་ནམ་མཁའི་ཁམས་ཡིན་དོན་་་་་མེད་པའི་ཕྱིར། དེར་ཐལ། ནམ་མཁའི་ཁམས་ལ་ནི་བུ་ག་དང་བར་སྣང་གི་སྟོང་བ་ལས་གཞན་གང་ཡང་མེད་པའི་ཕྱིར། ཁོ་ན་རེ། ནམ་མཁའི་ཁམས་ལ་སྣང་མུན་ཅི་རིགས་ལས་མེད་ན། བུམ་པ་དང་ཁང་བའི་སྟེང་དུ་ཤར་བའི་སྣང་མུན་སོགས་ནམ་མཁའི་ཁམས་མིན་ཟེར་དོན་མེད་དེ། གཟུགས་ཅན་གྱི་སྟེང་གི་སྣང་མུན་དེ་ནམ་མཁའི་ཁམས་ཤར་བ་མིན་ཟེར་དོན་གང་ལས་ཀྱང་མེད་པའི་ཕྱིར།དེས་ན་ནམ་མཁའི་ཁམས་ཡིན་ན་སྣང་མུན་ཅི་རིགས་ཡིན་པ་དང་། སྣང་མུན་ཅི་རིགས་ཡིན་ན་ནམ་མཁའི་ཁམས་སུ་འདོད་པས་ཁྱབ་པ་ཁས་བླངས་པར་འདྲ་་ཟེར་ན། འོ་ན། ཉི་མའི་འོད་དང་། ཟླ་བའི་འོད་སོགས་ཀྱང་ནམ་མཁའི་ཁམས་ཡིན་པར་ཐལ། དེའི་ཕྱིར། ཡང་ན། ནམ་མཁའི་ཁམས་ཆོས་ཅན། ཁྱོད་ཉི་མའི་འོད་འཆར་བ་ན་ཉི་མའི་འོད་དུ་གྱུར་བ་ཡིན་པར་ཐལ། དེའི་ཕྱིར། འདོན་ན་ཆེས་རིགས་པར་དཀའ་སྟེ། གཞན་དུ་ན་ཉི་ཟླའི་འོད་ཀྱི་ཡིན་པ་ཡོད་པར་ཐལ་་ 66 ་

མཛོད་གནས་དང་པོ།བ་དང་། སྣང་མུན་གྱི་རང་བཞིན་འགལ་བ་མིན་པར་ཐལ་བ་སོགས་ཡོད་པར་འཕེན་སླའོ། །ཡང་ན། ནམ་མཁའི་ཁམས་ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། དེ་ལ་སྣང་མུན་ཅི་རིགས་ཀྱིས་ཁྱབ་པས་རྒྱུ་མཚན་དེའི་ཕྱིར། འདོད་ན། དེ་ཆོས་ཅན། བསྟན་ཡོད་ཐོགས་བཅས་ཀྱི་གཟུགས་ཡིན་པར་ཐལ། དེའི་ཕྱིར། འདོད་ན། རང་གི་གོ་སར་གཟུགས་གཞན་འབྱུང་བ་ལ་དེས་བཀག་བྱེད་པར་ཐལ། དེའི་ཕྱིར། འདོད་ན། བུམ་པ་སྟོང་བའི་ནང་དུའང་གཟུགས་གཞན་འབྱུང་མི་ནུས་བར་ཐལ། དེའི་ཕྱིར། འདོད་ན། དེའི་ནང་དུ་ཆུ་འདྲེན་མི་ནུས་པར་ཐལ་བ་དང་། གཙུག་ལག་ཁང་དུའང་དགེ་སློང་གནས་མི་ནུས་པར་ཐལ་བ་དང་། དེའི་ནང་དུ་འགྲོ་འོང་སོགས་ཀྱང་ཐོགས་མེད་དུ་བྱེད་མི་ནུས་པར་ཐལ་བ་དང་། རྩིག་པ་བཞིན་འགྲོ་འདུག་སོགས་ཀྱི་རྒྱུ་བ་མི་ནུས་པར་ཐལ་བ་དང་།གཞན་དག་ཆེས་མང་དུ་འབྱུང་ངོ་། །བར་སྣང་གི་སྟོང་ཆ་དང་གཙུག་ལག་ཁང་གི་སྟོང་ཆ་སོགས་རེ་རེ་ནས་་་་་ཆོས་ཅན། ཁྱོད་སྣང་བའི་རང་བཞིན་དང་མུན་པའི་རང་བཞིན་དུ་གྲུབ་པ་གཉིས་ཀར་ཐལ། ཁྱོད་སྣང་བའི་རང་བཞིན་ཡིན་པ་གང་ཞིག་མུན་པའི་རང་བཞིན་ཀྱང་ཡིན་པའི་ཕྱིར། དང་པོ་མ་གྲུབ་ན། དེར་ཐལ། ཉིན་མོ་སྣང་བའི་རང་བཞིན་དུ་གྲུབ་པ་ཡིན་པའི་ཕྱིར། ཁྱབ་སྟེ། ཉིན་མོ་སྣང་བ་ཡིན་ན་སྣང་བ་ཡིན་པས་ཤེས་པའི་ཕྱིར། ཡང་ན། དེ་ཆོས་ཅན། མུན་པའི་རང་བཞིན་ཡིན་པར་ཐལ། མཚན་མོ་མུན་པའི་རང་བཞིན་ཡིན་པའི་ཕྱིར། ཁྱབ་པ་ཡང་སྔར་ལྟར་རོ། །ཁ་ཅིག དེས་ན་ནམ་མཁའི་ཁམས་དེ་ཉིད་ས་དང་ཆུ་མེ་རླུང་སོགས་སུ་འགྱུར་བ་འདོད་པར་ཐལ། རང་གི་གོ་སར་ས་འབྱུང་བ་ན་སར་གྱུར་བ་དང་གཞན་དེའི་རིགས་འགྲེ་བའི་ཕྱིར། གཞན་ཡང་། ས་ཆུ་མེ་རླུང་གི་ཡིན་པ་ཁས་ལེན་དགོས་བར་ཐལ། དེའི་ཕྱིར། ཁོ་ན་རེ། དེའི་ལུགས་ལ་བུམ་ནང་དུ་ཆུ་་ 67 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བླུགས་པ་དང་གཟུགས་ཅན་གཞན་འཇུག་པའི་ཚེ་དེའི་ནང་ནི་སྟོང་བ་དེ་འགག་་འགྲོ་བས་དེས་གཟུགས་ཅན་གཞན་ལ་གོ་འབྱེད་མི་ནུས་པའི་ཕྱིར་ཟེར་ན། འོ་ན།དེ་ཆོས་ཅན། ཐོགས་བཅས་ཀྱི་གཟུགས་མིན་པར་ཐལ། དེའི་ཕྱིར། གཞན་དག་ན་རེ། དེ་གཟུགས་རགས་པ་མིན་ཏེ། དེ་ཆོས་ཁམས་ཀྱིས་བསྡུས་ཚུལ་ཡོད་པའི་ཕྱིར། དེར་ཐལ། དེ་འདུས་མ་བྱས་སུ་ཁས་ལེན་པར་འདྲ་བའི་ཕྱིར་ཟེར་ན།དེའང་དཔྱད་པར་བྱ་བ་མང་ཞིང་། བྱེ་སྨྲའི་འདོད་པའི་ནམ་མཁའི་ཁམས་དེ་བྱེ་མདོ་གཉིས་ཀྱིས་གཟུགས་སུ་འདོད་པ་མཐུན་སྙམ་སྟེ། སྣང་མིན་ཅི་རིགས་ལ་ནམ་མཁའི་ཁམས་ཞེས་བཤད་པ་ལས་གཞན་མེད་ན་དེའང་མདོ་སྡེ་བས་་་་་་་་་་་་་གཟུགས་ཅན་དུ་རིགས་པ་དོན་མཐུན་གྱིས་ལན་བྱེད་པའི་ཕྱིར། ཁོ་ན་རེ། བྱེ་མདོ་གཉིས་ཀྱིས་ནམ་མཁའི་ཁམས་ངོས་འཛིན་ཚུལ་གཏན་མི་འདྲ་བ་ཡིན་ཏེ།མདོ་སྡེ་བའི་འདུས་མ་བྱས་སུ་འདོད་ལ། བྱེ་སྨྲས་གཟུགས་ཅན་དུ་འདོད་པའི་ཕྱིར། དང་བོ་དེར་ཐལ། མདོ་ལས། ཐོགས་མེད་ཉེ་འཁོར་བ་ཡིན་པས་དེ་ལྟར་རོ། །ཞེས་པས་དོན་ལ་ཐོབ། ཡང་བུམ་པའི་ནང་དུ་ཆུ་བླུགས་པ་ན་དེའི་སྟོང་བ་དེ་ཆུའི་རང་བཞིན་དུ་སོང་བ་མིན་པའི་ཕྱིར། གཞན་དུ་ན། འདུས་མ་བྱས་ཀྱི་ཆོས་སོགས་འདུས་བྱས་སུ་འགྱུར་བར་འདོད་དགོས་པའི་ཕྱིར། ཁོ་ན་རེ། སློབ་དཔོན་གྱིས་ལུགས་ལའང་བུམ་པ་གཟུགས་ཅན་གཞན་གྱིས་གང་བ་ན་དེའི་སྟོང་་་བ་དེ་གཟུགས་ཅན་གཞན་ལ་ཁྱབ་པ་མིན་པར་ཐལ། དེའི་ཕྱིར། འདོད་ན།དེའི་ཚེ་ན་བུམ་བའི་སྟོང་བ་དེ་འཇིག་པར་ཐལ། དེའི་ཕྱིར། འདོད་ན།གཟུགས་ཅན་གྱི་སྟེང་དུ་ནམ་མཁའ་ཞིག་མ་གྲུབ་པར་ཐལ། དེའི་ཕྱིར། འདོད་ན། འཕེན་སླ་བས་རྣམ་གྲངས་འདྲེན་ནོ། །ཁོ་ན་རེ། དེའང་མི་རིགས་པར་ཐལ།བུམ་པ་སྟོང་བ་དང་བུམ་པ་གཟུགས་ཅན་གཞན་གྱིས་གང་བ་གཉིས་ཀྱི་ཡིན་པ་་་་ཡོད་པར་ཐལ་བ་སོགས་འབྱུང་བའི་ཕྱིར། དེར་ཐལ། བུམ་པའི་ནང་དུ་གཟུགས་་ 68 ་

མཛོད་གནས་དང་པོ།ཅན་གཞན་གྱིས་གང་བའི་ཚེ་དེའི་ནང་དུ་སྟོང་བ་སྔར་བཞིན་དུ་ཡོད་པའི་ཕྱིར།ཁ་ཅིག བུམ་པ་སྟོང་བ་འདུས་བྱས་ཡིན་ནམ་འདུས་མ་བྱས་ཡིན་ཞེ་ན། བུམ་པ་སྟོང་བ་འདུས་བྱས་ཡིན་པའི་ཕྱིར་ཏེ། དེ་བུམ་པ་ཡིན་པའི་ཕྱིར། དེར་ཐལ།བུམ་པ་སྟོང་བ་མིག་ཤེས་ཀྱི་བཟུང་བྱ་ཡིན་པའི་ཕྱིར་ཏེ། དེ་གཟུགས་ཀྱི་སྐྱེ་མཆེད་ལས་གཞན་གང་ཡང་ཡིན་དོན་མེད་པའི་ཕྱིར་ཟེར་རོ། །ཁོ་ན་རེ། བུམ་པ་སྟོང་བ་གཟུགས་ཡིན་དོན་མེད་པའི་ཕྱིར་ཏེ། དེ་རྟག་པ་ཡིན་པའི་ཕྱིར། དེར་ཐལ། དེ་དང་རྟག་པའི་གཞི་མཐུན་ཡོད་པའི་ཕྱིར། དེར་ཐལ། མདུན་གྱི་གཞི་འདིར་ཤེས་བྱ། བུམ་པ་སྟོང་བ་དང་རྟག་པའི་གཞི་མཐུན་ཡིན་པའི་ཕྱིར་ཟེར་བ་མང་ངོ་ །འདོད་ཉོན་སྤངས་པའི་འདོད་བའི་སོ་སྐྱེས་ཀྱིས་འདོད་པའི་མིག་རྣ་་་་་་་་སོགས་ལ་ཆགས་པ་དང་བྲལ་བ་ཡིན་ནམ་མིན། ཡིན་ན་དེ་ལ་མིག་རྣ་སོགས་ལྡན་པ་མིན་ཞེས་ཁས་ལེན་རིགས་པར་ཐལ། དེའི་ཕྱིར། ཁྱབ་སྟེ། ཁམས་གོང་དུ་དྲི་རོ་མེད་པའི་རྒྱུ་མཚན་དྲི་རོ་ལ་ཆགས་པ་དང་བྲལ་བས་ཡིན་པའི་ཕྱིར་ན།དེར་ཐལ། ཡིག་ཆར། ཤེས་བྱ་ཆོས་ཅན། གཟུགས་ཀྱི་ཁམས་ན་དེ་བཅོ་བརྒྱད་ཀྱི་བཅུ་བཞི་ཡོད་དེ། དེར་སྐྱེས་པ་ལ་ཁམ་ཟས་ལ་ཆགས་པ་དང་བྲལ་དགོས་པས་ཡུལ་དྲི་རོ་མེད་ཅིང་ཡུལ་མེད་པས་ཡུལ་ཅན་སྣ་ལྕེའི་རྣམ་ཤེས་ཀྱང་མེད་ལ་་་གཟུགས་ལ་ཆགས་པ་དང་མ་བྲལ་བས་ཁམས་ལྷག་མ་བཅུ་བཞི་ཡོད་པའི་ཕྱིར་ཏེ།རང་འགྲེལ་ལས་དེ་དག་གི་འདོད་ཆགས་དང་བྲལ་བ་རྣམས་ཀྱང་དེར་སྐྱེ་བའི་་་་་ཕྱིར་ཏེ། ཞེས་གསུངས་པའི་ཕྱིར། དེས་ན་འདོད་ཉོན་སྤངས་པས་སོ་སྐྱེས་ཡིན་ན་མིག་སྣ་སོགས་མེད་ཅེས་ཁས་ལེན་པ་ནི་མི་རིགས་ཏེ། སྐབས་འདིར་སྤངས་ལྡན་ཁས་ལེན་པ་ནི་ཆེས་ཤིན་ཏུ་ལུང་རིགས་བརྒྱ་ཕྲག་དག་གིས་བསྒྲུབ་སླ་བའི་་་་ཕྱིར། ཁོ་ན་རེ། དེ་ལྟར་ན་གཟུགས་ཀྱི་ཁམས་སུ་སྣ་ལྕེའི་དབང་བོའང་མེད་པར་་ 69 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐལ། དེའི་ཡུལ་གང་དུའང་འཇོག་མི་རིགས་པའི་ཕྱིར་ཏེ། འདོད་པའི་དེས་མི་བྱེད་པ་གང་ཞིག གཟུགས་ལ་དེ་མེད་པ་སྔོན་ལྟར་རོ། །ཁ་ཅིག དེའི་ཡུལ་དྲི་རོ་སོགས་རིམ་བཞིན་དེས་འཛིན་དཀའ་ཞིང་དེ་མིན་ན་གང་འཇོག་ཅེས་རྩོད་པ་ལ།ཁོ་ན་རེ། དེ་དག་གི་ཡུལ་ནི་ངེས་པ་དོན་ལྡན་ཡིན་ཏེ། འདི་ཉིད་ལས། ལྔ་བོ་རྣམས་ནི་དོན་བཞི་ལ། །དབང་བྱེད། ཅེས་པས་སོ། །ཁ་ཅིག དེ་དག་གི་སྐྱོན་འཇུག་དོན་མེད་དེ། རང་འགྲེལ་ལས། འདི་སྐད་དུ་ལུས་ཀྱི་སྒོ་ནས་སྐྱེ་མཆེད་དྲུག་ལ་སྲེད་པ་ཀུན་ཏུ་སྤྱོད་ཀྱི་ཡུལ་གྱི་སྒོ་ནས་མ་ཡིན་པས་དེ་ན་སྣ་ལྕེའི་དབང་་་་བོ་དག་ནི་ཡོད་ཅིང་དྲི་དང་རོ་ནི་མ་ཡིན་ནོ། །ཞེས་ལེགས་གསུང་བླ་མེད་ཡིན་ནོ། །ཁ་ཅིག འདས་པའི་དབང་ཤེས་ཀྱིས་འདས་པའི་གཟུགས་ཡུལ་དུ་བྱེད་ཚུལ་ནི་འདས་པའི་མིག་དེ་དང་འདས་པའི་གཟུགས་གཉིས་འདས་པའི་ངོ་བོར་་་འཕོས་པའི་དུས་སུ་དེ་གཉིས་ཡུལ་ཡུལ་ཅན་དུ་བྱས་པར་འདྲ་ཟེར་བ་ལ། འདས་པའི་དབང་ཤེས་ཆོས་ཅན། ཁྱོད་ཀྱིས་འདས་པའི་གཟུགས་ཡུལ་དུ་བྱེད་དམ་ད་ལྟ་བའི་གཟུགས་ཡུལ་དུ་བྱེད་ཅེ་ན། འདས་པའི་གཟུགས་ཡུལ་དུ་བྱེད་པར་འདྲ་སྟེ། རང་ཡུལ་ཡིན་ན་རང་དང་དུས་མཉམ་པས་གཞན་མེད་པའི་ཕྱིར། དེར་ཐལ། དབང་ཤེས་ཀྱིས་ཡུལ་དུས་མི་མཉམ་པར་མི་འཛིན་པས་ཤེས་པས་སོ། །གཞན་དག འདས་པའི་མིག་ཤེས་ཀྱིས་ད་ལྟ་བའི་གཟུགས་འཛིན་པས་ཁྱབ་པ་འཐད་པར་སེམས་ཏེ། དེ་ནི་སྤྱིའི་ལུགས་ལྟར་གོ་བར་ད་ལྟའི་དོན་ཕྱིར་དང་བོ་ལྔ། །ཞེས་བྱ་བའོ། །ཁ་ཅིག མ་འདས་པའི་གཟུགས་མཐོང་བའི་འདས་པའི་གཟུགས་མཐོང་བའང་འཇོག་ཚུལ་ཞིག་ཡོད་པར་ཐལ། འདས་པའི་མིག་ཤེས་ཀྱིས་འདས་པའི་གཟུགས་མཐོང་བ་དེ་མ་འདས་གོང་གི་གཟུགས་མཐོང་བས་་་་་་་ཡིན་པའི་ཕྱིར་ཏེ། ལུགས་དང་བོའི་བཤད་ཚུལ་ལྟར་འཐད་པར་རིགས་པའི་70 ་

མཛོད་གནས་དང་པོ།ཕྱིར། རྟགས་ཁས་ཤེ་ན། དཔྱད་པར་བྱ་བའི་ཡུལ་འདི་དག་ནི་བྱེ་སྨྲ་སྔ་ཕྱིའི་ཁྱད་པར་ལེགས་པར་ཤེས་ནས་དཔྱད་དགོས།མ་འོངས་པ་མི་སྐྱེ་བའི་ཆོས་ཅན་ལ་གང་ཟག་མེད་ཅེས་མཁས་པ་ལ་ལས་བརྗོད་པ་ལ། གཞན་དག་ན་རེ། དེས་ན་མ་འོངས་པ་མི་སྐྱེ་བའི་ཤེས་པ་དེ་གང་ཟག་སུའི་རྒྱུད་ན་ཡོད་ཅེས་དྲི་བ་ལ། ཁ་ཅིག དེ་ནི་གང་ཟག་སྐྱེས་ཟིན་པའི་རྒྱུད་ལ་ཡོད་ཆོག་གམ་སྙམ་སྟེ། རིགས་པའི་འཕུལ་མ་ཡིན་པར་བློ་ཤས་ཆུང་བས་ཀྱང་ཤེས་པའི་ཕྱིར་ཟེར་བ་ལ། འགའ་ཞིག་གིས་དེའང་དཔྱད་པར་བྱ་བ་མང་ཟེར་བ་འོག་ཏུ་སྤྲོ་ངེས་སོ། །ཁ་ཅིག མ་འོངས་པ་མི་སྐྱེ་བའི་གཟུགས་སོགས་ཡོད་ཀྱང་དེ་དག་གི་རྒྱུ་ཡོད་དམ་མེད་ཅེས་དོགས་པ་ལ། ཁ་ཅིག དེ་དག་གི་རྒྱུ་ཡོད་པ་ནི་དཔྱད་ན་ཤེས་སམ་སྟེ། གཞན་དུ་ན་དེ་འདུས་མ་བྱས་ཀྱིས་ཆོས་སུ་འགྱུར་བས་སོ། །ཞེ་ན་སྔར་དཔྱད་པར་བྱས་སོ། །མ་འོངས་པ་མི་སྐྱེ་བའི་མིག་ཡོད་དམ་མེད་ཅེ་ན་དེ་ནི་ཡོད་པར་མངོན་གསལ་ཡིན་ཏེ། མ་འོངས་བ་མི་སྐྱེ་བའི་ཆོས་ཅན་གྱི་གཟུགས་ལ་ནང་གི་གཟུགས་ཀྱིས་ཁྱབ་པར་མཁས་པ་དག་ལ་གྲགས་པའི་་ཕྱིར། འོ་ན། མ་འོངས་པ་མི་སྐྱེ་བའི་མིག་དབང་ཆོས་ཅན། ཁྱོད་ཀྱིས་ལུས་མཛེས་པར་བྱེད་པ་དང་། ལུས་སྲུང་བ་དང་། རང་གི་བདག་འབྲས་རྣམ་ཤེས་བསྐྱེད་པ་དང་། གཟུགས་ལ་བལྟས་ཞེས་དོན་བཞི་སོགས་ཚང་བར་ཐལ དེ་དབང་བོ་ལྔ་བོ་གང་རུང་ཡིན་པའི་ཕྱིར། ཁྱབ་སྟེ། ལྔ་བོ་རྣམ་ནི་དོན་བཞི་ལ།དབང་བྱེད། ཅེས་སྔར་དཔྱད་པ་བཞིན་འདིར་ཡང་ཅི་ཞིག་ཡིན་སྙམ་ཟེར་ན།གཉིས་པར་སྤྲོ་ངེས་པས་འདིར་དེ་ཙམ་ལས་སོ། །མིག་ཤེས་ཀྱི་བཟུང་བྱ་དེ་གཟུགས་ཀྱི་སྐྱེ་མཆེད་ཀྱི་མཚན་ཉིད་ཡིན་བྱས་་་པ་ལ་ཁོ་ན་རེ། དེ་གཉིས་ཡིན་ཁྱབ་མཉམ་ཡིན་པར་ཐལ། དེའི་ཕྱིར། འདོད་ན།བསམ་གཏན་བཞི་བའི་གཟུགས་ཀྱི་སྐྱེ་མཆེད་ཆོས་ཅན། མིག་ཤེས་ཀྱི་བཟུང་བྱ་71 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་པར་ཐལ། དེའི་ཕྱིར། ཁོ་ན་རེ། དེ་ནི་འདོད་པ་ཁོ་ན་ཡིན་ཏེ། འོག་སའི་མིག་ཤེས་ཀྱིས་རང་དང་གོང་འོག་གསུམ་གྱི་སར་དམིགས་པའི་ཕྱིར་ཏེ། གང་སྤེལ་ལས། བསམ་གཏན་དང་བོའི་ས་བའི་མིག་གི་རྣམ་པར་ཤེས་པའི་ཡུལ་ནི་རང་དང་འོག་དང་གོང་མའི་ས་བའི་གཟུགས་ཡིན་ལ། ཞེས་གསུངས་པ་ལ། ཁོ་ན་རེ། དེས་ན་འོག་སའི་མིག་དབང་གིས་ཀྱང་གོང་སར་དམིགས་པ་ཡོད་པར་ཐལ། མིག་དབང་གིས་མིག་ཤེས་ལ་བདག་རྐྱེན་བྱེད་ཚུལ་དེའི་ཕྱིར། འདོད་སྙམ་པར་མིན་ཏེ། མིག་གི་གོང་མའི་གཟུགས་མ་ཡིན། །ཞེས་སོ། །ཞེ་ན་བརྟག་པར་བྱ་བའི་གནས་སོ། །ཡང་ན་དོགས་པ་ཆེ་བའི་ཡུལ་ཙམ་ཞིག་བརྗོད་ན། བསམ་གཏན་བཞི་བའི་སྣ་ལྕེ་ལུས་གསུམ་གྱི་དབང་བོ་སོགས་ནི་རང་གི་ཡུལ་དང་ཕྲད་་་་དགོས་སམ་མི་དགོས་དགོས་ན། དེ་དག་ཆོས་ཅན། ཁྱོད་འདོད་པའི་དྲི་རོ་རེག་བྱ་སོགས་དང་རིམ་བཞིན་ཕྲད་པར་ཐལ། དེའི་ཕྱིར། ཁྱབ་སྟེ། ཡིག་ཆར། ཤེས་ ་བྱ་ཆོས་ཅན། སྣ་ལྕེ་ལུས་གསུམ་གྱི་ལུས་དང་ཡིད་དང་རྣམ་པར་ཤེས་པ་རྣམས་སྤྱིར་རང་གི་ས་བར་མཚུངས་ཏེ། ཡུལ་དང་ཕྲད་དགོས་པའི་ཕྱིར་ལ་དམིགས་ཀྱིས་ཕྱེ་ན། ཡུལ་དབང་ལུས་གསུམ་ལ་དེ་ལྟར་ཡིན་ཀྱང་། རྣམ་ཤེས་སོགས་ལ་ཁྱད་པར་ཡོད་པའི་ཕྱིར། ཞེས་གསུངས་པ་ལ། དེས་ན་གོང་མའི་སྣ་ལྕེའི་དབང་བོ་དག་གི་ཡུལ་དམིགས་ཕྱེ་ནས་ཇི་ལྟར་འབྱེད་ཅེ་ན། སྔར་མངོན་པའི་རྒྱན་དྲངས་ནས་སྤྲོས་ཡོད་པས་གོང་འོག་སོགས་ཕྱོགས་གཅིག་ཏུ་བྱས་ནས་དཔྱད་་་་་་་དགོས་མང་གསུངས་སོ། །གང་སྤེལ་གྱི་དོན་ཡིག་ཆར། འདི་ཡང་དབང་བོ་གཅིག་ལ་བརྟེན་པའི་དབང་ཤེས་དུ་མ་ཡིན་ནོ། །ཞེས་པ་ལ། ཁ་ཅིག དེས་ན་བསམ་གཏན་དང་བོའི་མིག་དབང་གཅིག་གིས་ཁམས་གོང་འོག་གསུམ་གྱི་་་་་་་་་་་གཟུགས་ལ་ལྟ་བའི་དབང་ཤེས་མི་འདྲ་བ་གསུམ་སྐྱེད་ནུས་པར་ཐལ། དེའི་ཕྱིར།འདོད་ན། དེ་འདྲའི་འདོད་པའི་གཟུགས་མཐོང་བའི་དབང་ཤེས་ཆོས་ཅན།72 ་

མཛོད་གནས་དང་པོ།ཁྱོད་རང་གི་ཐུན་མོང་མིན་པའི་བདག་རྐྱེན་མིག་དབང་ལ་བརྟེན་ནས་བྱུང་བ་་་་་མིན་པར་ཐལ། རང་གི་བདག་རྐྱེན་མིག་དབང་དེས་དབང་ཤེས་གསུམ་བསྐྱེད་པའི་ཕྱིར་ཏེ། གཞུང་དོན་ཡོད་ངེས་པའི་ཕྱིར། འདོད་མི་རིགས་ཏེ། དེ་དབང་ཤེས་ཡིན་པར་ཤེས་སོ། །གཞན་ཡང་། དེ་འདྲའི་མིག་དབང་དེ་མིག་དབང་མིན་པར་ཐལ། དེའི་ཕྱིར་ཟེར་ན། ཁོ་ན་རེ། དེའི་སྐྱོན་དེ་དག་འཇུག་དོན་མེད་དེ།དེའི་མིག་དབང་དེས་རང་འབྲས་མིག་ཤེས་དུ་མ་བསྐྱེད་ཀྱང་དབང་ཤེས་དེ་དག་་གི་ཐུན་མོང་མིན་པའི་བདག་རྐྱེན་བྱེད་འདྲ་བའི་ཕྱིར། ཞེ་ན། ཁ་ཅིག་གིས།འདི་ལ་དཔྱད་པར་བྱ་དགོས་ཏེ། ཡིག་ཆས་གང་སྤེལ་གྱི་དོན་དེ་ལྟར་བཀྲལ་བར་འདྲ་སྟེ། དེ་ཉིད་ལས། འདི་ལ་དམིགས་གསལ། རྣམ་འགྲེལ་ལས། རིགས་མཐུན་བག་ཆགས་སད་པ་ཅན། །ཞེས་དང་། ཐེག་བསྡུས་ལས། དངོས་གཅིག་ཡིད་ནི་ཐ་དད་ཕྱིར། །ཞེས་གསུངས་པ་སོགས་ནི་སེམས་ཅན་སོ་སོའི་ལས་ཀྱི་བདག་རྐྱེན་མི་འདྲ་ཚུལ་དང་། ཕ་ཝང་ཁ་རྐུབ་ཡིན་པར་བཤད་པ་ལྟར་འགྲོ་བ་འགའ་ཞིག་ལ་མིག་སྣ་དབང་བོ་གཅིག་པ་ཡང་ཡོད་པས། ཐེག་པ་ཆེ་ཆུང་ཕྱེ་ནས་ཕྲ་ཞིབ་ཀྱི་རྣམ་བཞག་གཅེས་སོ། །ཞེས་གསུངས་བླ་མེད་མཛད་པ་ལ། ཁ་ཅིག་གིས། མིག་རྣ་གཉིས་ཀྱི་ཡིན་པར་གྱུར་བའི་དབང་བོ་དེས་རང་འབྲས་དབང་ཤེས་ཀྱི་ཐུན་མོང་མིན་པའི་བདག་རྐྱེན་བྱེད་དམ་ཐུན་མོང་བའི་བདག་་་་་་རྐྱེན་བྱེད་ཅེ་ན། ཞིབ་ཏུ་དཔྱད་རྒྱུ་མང་ངོ་། །མིག་གིས་གཟུགས་ལ་ལྟས་ཏེ་མཐོང་ན་མིག་ལྟ་བ་འཇོག་པ་ཡིན་པའི་ཕྱིར། མ་གྲུབ་ན། དེར་ཐལ། མཐའ་དཔྱོད་ལས། མིག་ཆོས་ཅན། ལྟ་བ་ཡིན་ཏེ། གཟུགས་ལ་ལྟ་བྱེད་ཡིན་པའི་ཕྱིར།དེར་ཐལ། མིག་གིས་གཟུགས་རྣམས་མཐོང་བའི་ཕྱིར། ཞེས་པས་སོ་ཞེ་ན། ཁ་ཅིག འོ་ན། གང་ཟག་ཆོས་ཅན། ལྟ་བ་ཡིན་པར་ཐལ། གཟུགས་རྣམས་མཐོང་བའི་ཕྱིར། ཟེར་བ་ཅུང་ཞིག་སྤྲོས་པ་ཡོད་དོ། །་ 73 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཁ་ཅིག མིག་ཡིན་ན། རྟེན་བཅས་ཀྱིས་མིག་ཡིན་པས་ཁྱབ་པའི་ཕྱིར་ཟེར་བ་ན། འོ་ན། གཉིད་འཐུག་པོའི་སྐབས་ཀྱི་མིག་དང་སྙོམས་འཇུག་པའི་མིག་སོགས་རེ་རེ་ནས་ཆོས་ཅན། དེར་ཐལ། དེའི་ཕྱིར། ཁོ་ན་རེ། གཉིད་འཐུག་པོ་ལོག་པའི་གང་ཟག་གི་མིག་རྟེན་བཅས་ཀྱི་མིག་ཡིན་སྙམ་སྟེ། དེས་དཀར་དམར་སོགས་མཐོང་པའི་ཕྱིར། དེར་ཐལ། དེ་རྒྱུད་ལྡན་གྱི་གང་ཟག་གིས་གཟུགས་སོགས་མཐོང་བས་ཤེས་པའི་ཕྱིར། དེར་ཐལ། སྔར་མཐོང་བའི་མཐོང་བར་འཇོག་དགོས་པའི་ཕྱིར་ན་སྤྲོ་ཚུལ་མང་ཞིང་ཡི་གེ་མང་བས་མ་བྲིས། ད་ལྟ་བའི་མིག་དང་། རྟེན་བཅས་ཀྱི་མིག་ལ་མུ་བཞི་ཡོད་ཀྱང་། ད་ལྟ་བའི་མིག་ཤེས་དང་རྟེན་བཅས་ཀྱི་མིག་ཤེས་ལ་མུ་བཞི་མེད་པར་མཁས་པ་དག་གིས་བརྗོད་་་་་་་་ཀྱང་། རིགས་སྨྲ་འགའ་རེས་དེས་ན། ད་ལྟ་བའི་མིག་ཤེས་ཡིན་ན་བརྟེན་བཅས་ཀྱིས་ཁྱབ་པར་ཁས་ལེན་པ་ལ། གཉིད་ལོག་པའི་གང་ཟག་གི་རྒྱུད་ཀྱི་མིག་ཤེས་ད་ལྟ་བ་ཆོས་ཅན། རྟེན་བཅས་ཀྱི་དེ་ཡིན་པར་ཐལ། མིག་ཤེས་ད་ལྟ་བ་ཡིན་པའི་ཕྱིར། འདོད་ན། དེ་ཆོས་ཅན། རང་གི་ཐུན་མོང་མ་ཡིན་པའི་ལས་བྱེད་པར་ཐལ། རྟེན་བཅས་ཀྱི་དེ་ཡིན་པའི་ཕྱིར། ཁྱབ་པར། གང་སྤེལ་ལས། གང་ཞིག་རང་གི་ལས་བྱེད་པ། །དེ་ནི་བརྟེན་པ་དང་བཅས་པའོ། །ཞེས་གསལ་ལོ། །དེས་ན་གཉིད་ལོག་པའི་གང་ཟག་གི་རྒྱུད་ཀྱི་མིག་ཤེས་ད་ལྟ་བ་དེས་རང་གི་ཐུན་་མོང་མ་ཡིན་པའི་ལས་བྱེད་ཚུལ་ངོས་བཟུང་ནས་དཔྱད་པར་བྱ་དགོས་ཟེར།འགོག་བའི་སྙོམས་འཇུག་པ་ལ་སེམས་མེད་པའི་གང་ཟག་ཅེས་བརྗོད་་་་་པར་སེམས་ཏེ། འདི་བའི་ལུགས་ལ་སེམས་མེད་པ་ལ་དེ་ལྟར་འཇོག་དགོས་པར་འདྲ་བའི་ཕྱིར་ན། དེའང་སྔར་དཔྱད་པར་བྱས་ཀྱང་འདོད་རྟེན་ཅན་གྱི་དེ་ལ་སེམས་མེད་པར་དཀའ་སྟེ། འདོད་པའི་གང་ཟག་ལ་ཤེས་པ་ཀུན་ཚང་ཡིན་པས་དེ་ལའང་རྣམ་ཤེས་དྲུག་པོ་ཚང་བར་འདྲ་བའི་ཕྱིར་ཟེར་ཚུལ་ཡོད་པས་དེས་ན་་་་་ 74 ་

མཛོདགནསདངཔོ། —་ད་བྷེ་དེ་དག་རང་གི་ཐུན་མོང་མིན་པའི་ལས་བྱེད་པ་ལ་སྤྲོ་ཚུལ་མང་ངོ་། །སྣ་ལྕེའི་དབང་པོའི་ཤེས་པ་གང་རུང་ཡིན་ན་རང་གི་འཇུག་ཡུལ་དེ་དང་་ཕྲད་ནས་འཛིན་པས་ཁྱབ་པའི་ཕྱིར་བྱས་པ་ལ། ཁོ་ན་རེ། དེའང་ཕྱོགས་ཐམས་ཅད་ནས་འཐད་པར་མིན་ཏེ། རོ་འཛིན་མི་ནུས་པའི་ལྕེའི་དབང་ཤེས་ཀྱིས་རང་གི་ཡུལ་དང་ཕྲད་ནས་འཛིན་མི་ནུས་པའི་ཕྱིར་ཏེ། དེ་ལྟར་ཡོད་པའི་ཕྱིར་ཏེ།ནད་ཅི་རིགས་ཀྱིས་རོ་ཞིམ་པ་མི་ཞིམ་པར་སྣང་བའི་ལྕེའི་དབང་ཤེས་ཀྱིས་རང་་་་ཡུལ་ཕྲད་ནས་འཛིན་མི་ནུས་པའི་ཕྱིར། བྱས་པ་ལ་ཁོ་ན་རེ། དེའང་འཐད་པར་མི་བྱ་སྟེ། མཐའ་དཔྱོད་ལས། ཤེས་བྱ་ཆོས་ཅན། སྣ་ལྕེ་ལུས་གསུམ་གྱིས་དེ་ལས་གཞན་དུ་ཡུལ་དང་ཕྲད་ནས་འཛིན་པ་ཡིན་ཏེ། སྣ་ལྕེ་ལུས་གསུམ་གྱིས་ནི་རང་དང་ཆེ་ཆུང་མཉམ་པའི་ཡུལ་འཛིན་པར་འདོད་པའི་ཕྱིར། དེར་ཐལ། ཡུལ་ནི་མཉམ་པ་འཛིན་པར་འདོད། །ཅེས་གསུངས་པ་ལའང་། ཡང་ཁོ་ན་རེ། དེ་དག་གིས་གནོད་པ་མེད་པར་སྙམ་སྟེ། ཡིག་ཆའི་གསུང་ཟིན་འདི་ནི་དབང་ཤེས་ཕྱི་མ་དག་གི་འཛིན་ཚུལ་དེ་ལྟར་ཡིན་སྙམ་སྟེ། ཡིག་ཆའི་ཚིག་ཟིན་དུ་གསལ་ལོ་ཞེ་ནའང་། ཁ་ཅིག་གིས། དེའང་ཞིབ་ཆ་ཆུང་བས་དཔྱད་དགོས་ཆེ་བར་འགྱུར་ཏེ།དྲི་ཞིམ་པའི་རོ་མི་ཞིམ་པར་སྣང་བའི་དབང་བོས་ཀྱང་རང་གི་ཡུལ་དང་ཕྲད་་་་་་་ནས་འཛིན་པར་དཀའ་བའི་ཕྱིར། དེར་ཐལ། དེའི་ཡུལ་མེད་བར་འདྲ་བའི་ཕྱིར།དེས་ན་རྣམ་གྲངས་མང་བས་དཔྱད་དགོས་ཤིག་ཡོད་དོ། །གཞན་ཡང་། མ་འོངས་པ་མི་སྐྱེ་བའི་སྣ་དབང་གིས་རང་ཡུལ་ཕྲད་ནས་འཛིན་པར་ཐལ། དེའི་ཕྱིར། ཡང་ན། རྟེན་མཚུངས་ཀྱི་སྣ་དབང་གིས་ཀྱང་རང་ཡུལ་ཕྲད་ནས་འཛིན་པར་ཐལ། དེའི་ཕྱིར། གཞན་ཡང་། ལྕེ་དབང་ཡིན་ན་རང་དང་ཆེ་ཆུང་མཉམ་པའི་རོ་འཛིན་པ་ཡིན་པར་ཐལ། དེའི་ཕྱིར། ཁྱབ་པ་ཡིག་ཆས་འགྲུབ་སྟེ། དེ་ལས། སྣ་ལྕེ་ལུས་གསུམ་གྱིས་ནི་རང་དང་ཆེ་ཆུང་མཉམ་པའི་ཡུལ་འཛིན་པར་75 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདོད་པའི་ཕྱིར། དེར་ཐལ། སྣ་ལྕེ་ལུས་གསུམ་གྱིས་ནི་རང་དང་ཆེ་ཆུང་མཉམ་པའི་ཡུལ་འཛིན་བར་འདོད་པའི་ཕྱིར། དེར་ཐལ། ལྕེ་དབང་གིས་རྡུལ་དང་མཉམ་པའི་རོའི་རྡུལ་འཛིན་པ་བཞིན་དུ་གཞན་གཉིས་ཀྱིས་ཀྱང་ཡིན་པའི་ཕྱིར།ཞེས་པས་སོ། །ཞེ་ན། ཁོ་ན་རེ། མདུན་གྱི་དམ་བཅའ་བའི་ལྕེ་ཡི་དབང་བོས་རང་གི་ཆུང་བའི་རོ་མྱོང་མི་ནུས་པར་ཐལ། དེའི་ཕྱིར། འདོད་ན། དེའི་མྱོང་བའི་རོ་ཡིན་ན་དེའི་ལྕེ་དང་ཆེ་ཆུང་མཉམ་པས་ཁྱབ་པར་ཐལ། དེའི་ཕྱིར། དེ་ནི་རྣམ་པ་ཀུན་ཏུ་འདོད་མི་ནུས་པར་ཤེས་སླའོ་ཟེར་བའོ། །ཡང་ན། དབང་བོ་ཕྱི་མ་གསུམ་རྡུལ་ཕྲ་རབ་དང་ཕྲད་པ་ཡིན་ནམ་མིན། ཡིན་ན། དེ་ཆོས་ཅན། ཆ་བཅས་ཡིན་པར་ཐལ། དེའི་ཕྱིར། ཁྱབ་སྟེ། དེ་དང་ཕྲད་ན་ཆ་བཅས་ལས་མི་འདའ་བའི་ཕྱིར་ཏེ། དེ་མ་རེག་བར་བཅས་སུ་འགྱུར་བའི་ཕྱིར། དེའང་ཕྲད་པའི་དོན་ནི། མཆིམས་ཊཱིཀ་མཆན་བུ་ལས། དེ་ཡང་བར་ན་རྡུལ་ཕྲན་གཞན་མེད་ཅིང་གཉིས་འདབ་ཆགས་པར་གནས་པ་ནི་ཕྲད་པའི་དོན་ནོ། །ཞེས་པས་གོ་བ་རྒྱ་ཆེར་སྟེར་པ་ལ། རྡུལ་ཕྲ་རབ་ལ་ལྕེ་དབང་སོགས་ཀྱིས་མ་རེག་ཀྱང་ཕྲད་པ་ཡིན་ཞེས་བཤད་ཆོག་གམ་ཞེ་ན། དེའང་རྡུལ་ཕྲན་ལ་རེག་པ་ནི་མེད་པར་གསལ་ཏེ། མངོན་པའི་རྒྱན་ལས། དེས་ན་རྡུལ་ཕྲན་ནི་མི་རེག་ལ་བསགས་པར་གནས་པ་རེག་ཀྱང་དེ་ནི་ཆ་བཅས་སུ་འདོད་པའི་ཕྱིར་སྐྱོན་མེད་དོ། །ཞེས་བྱ་བ་ཡང་།གཞན་གྱི་རྩོད་པ་འགོད་པའི་བྱ་བ་ལ། དབང་པོས་རྡུལ་ཕྲན་ལ་ཕྲད་པ་ན་མ་རེག་བར་བཅས་སུ་ཁས་ལེན་དགོས་པར་ལུགས་འདིར་བརྗོད་རིགས་པར་ཐལ།དེའི་ཕྱིར། འདོད་ན། རྡུལ་ཕྲན་ཆོས་ཅན། ཆ་བཅས་སུ་ཐལ། དེའི་ཕྱིར།འདོད་མི་ནུས་ཏེ། མངོན་པའི་རྒྱན་ལས། ཕྱོགས་ཐམས་ཅད་ཀྱིས་རེག་ན་རྡུལ་ཕྲན་རྣམས་འདྲེས་པ་དང་། ཕྱོགས་རེས་རེག་ན་ཆ་བཅས་སུ་འགྱུར་བའི་ཕྱིར་རོ། །ཞེས་རྡུལ་ཕྲན་བསགས་པ་ཆ་བཅས་སུ་གོ་སླའོ། །གཞན་ཡང་། རྡུལ་ཕྲན་་ 76 ་

མཛོད་གནས་དང་པོ། ་མ་རེག་བར་བཅས་སུ་འདོད་དཀའ་སྟེ། དེས་ན་དེ་ཆ་བཅས་ལས་མི་འདའ་བར་གོ་སླ་བ་དང་། དེའི་བར་གྱི་ནམ་མཁའི་ཁམས་ཀྱང་རྡུལ་ཕྲན་ལས་ཀྱང་ཆུང་བའི་ཆོས་སུ་ཐལ་བར་སྨྲ་དགོས་སོ། །ཁོ་ན་རེ། དབང་བོ་དང་རྡུལ་ཕྲན་དེ་གཉིས་ཀྱི་བར་མེད་ན་དེ་གཉིས་ཕྲད་པར་ཁས་ལེན་ནམ་ཟེར་ན། དེའི་སྐྱོན་མེད་སྙམ་སྟེ། མཁས་པ་གཞན་དག་གིས་ལན་བྱེད་ཚུལ་ནི། དེ་ལ་བཤད་ཚུལ་གཉིས་ཡོད་པས་ལན་ནི། གལ་ཏེ་རྡུལ་ཕྲན་དང་དབང་བོ་གཉིས་ཕྲད་ན་རྡུལ་ཕྲན་ཆ་བཅས་སུ་འགྱུར་བས་མ་རེག་བར་བཅས་སུ་ཁས་ལེན་དགོས་པས་དེ་ཆ་བཅས་སུ་འགྱུར་བའི་སྐྱོན་ཡོད་ཀྱང་། ལུགས་འདིར་དེ་གཉིས་མ་ཕྲད་པར་འདྲ་བ་དང་།གཞན་ཡང་། བཤད་ཚུལ་དེ་ལས་ལྡོག་ན། གལ་སྲིད་དེ་གཉིས་ཕྲད་ཀྱང་རེག་མི་དགོས་ཏེ་ཆེས་ཤིན་ཏུ་ཉེ་བ་ལ་ཕྲད་ཅེས་བརྗོད་པས་སྐྱོན་མེད་ཅེ་ན། ཁ་ཅིགམེ་ལ་མ་རེག་པར་མེས་ལུས་སྲེག་པ་ཡོད་པར་ཐལ། ལག་རྔ་ལ་མ་རེག་པར་དབྱུ་གུས་བསྣུན་ནས་སྒྲ་འབྱིན་པ་ཡོད་པའི་ཕྱིར། འདོད་ན། གཟུགས་ཅན་གཞན་གང་ཡང་རེག་པ་མི་སྲིད་བར་ཐལ། ཕྲད་པས་རེག་པ་ཞེས་མི་བརྗོད་པའི་ཕྱིར།འདོད་ན། ས་ཆུ་མེ་རླུང་སོགས་རེག་བྱ་མིན་པར་ཐལ། ལུས་ཀྱི་རེག་བྱ་མིན་པའི་ཕྱིར་ཏེ། དེ་དག་ལ་ལུས་ཀྱིས་མ་རེག་པའི་ཕྱིར་ཟེར་ན། སྐྱོན་མེད་དེ་བསགས་པ་སོགས་ལ་རེག་ཀྱང་རྡུལ་ཕྲན་ལ་མ་རེག་ཅེས་བརྗོད་པར་བྱ་སྟེ། མཆིམས་མཛོད་ལས། དེས་རྡུལ་ཕྲན་ནི་མི་རེག་ལ་བསགས་པར་གནས་པ་རེག་ཀྱང་དེ་ནི་ཆ་བཅས་སུ་འདོད་པའི་ཕྱིར་སྐྱོན་མེད་དོ། །ཞེས་འབྱུང་ངོ་ཞེ་ན། འོ་ན། ཕྲད་པའི་དོན་གང་ཞེ་ན་དཔྱད་གཞི་མང་ཞིང་རེ་ཞིག་བརྗོད་ན། ཁོ་ན་རེ། ཆོས་དེ་གཉིས་ཉེ་བ་ལ་བྱེད་དགོས་སམ་སྟེ་དེ་མིན་ན་བླ་མ་དང་སློབ་མ་གཉིས་ཕྲད་པ་དེ་ཕྲད་་་་པ་དངོས་མིན་པར་ཐལ་བ་དང་། མ་བུ་ཕྲད་པ་མེད་པར་ཐལ་བ་དང་། མེས་མ་རེག་པར་ངོ་བོ་གཞན་སྲེག་པ་མེད་པར་ཐལ་བ་སོགས་མཐའ་ཡས་སོ་ཟེར་ན།77 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཁོ་ན་རེ། ཕྲད་པའི་དོན་དེ་དག་ཉེ་བ་ལ་བརྗོད་ན། འོ་ན། རྡུལ་ཕྲན་དང་དབང་བོ་གཉིས་ཕྲད་པར་ཐལ། ཉེ་བའི་ཕྱིར། ཁྱབ་པ་ཁས་ཟེར་པ་སོགས་ལ།ཁོ་ན་རེ། རྡུལ་ཕྲན་ཆོས་ཅན། ཆ་བཅས་སུ་ཐལ། ཕྲད་པ་དང་རེག་པ་སོགས་དོན་གྱིས་ཁས་བླངས་ཟིན་པའི་ཕྱིར། འདོད་ན། དེ་བསགས་པར་ཐལ ཆ་བཅས་སུ་ཁས་བླངས་པ་དེའི་ཕྱིར། ཁྱབ་པ་ལུགས་འདིར་གྲུབ་པའི་ཕྱིར།ཁ་ཅིག གཟུགས་ཀྱི་སྐྱེ་མཆེད་ལ། རྡུལ་རྫས་བརྒྱད་བསགས་པའི་ཁམས་ཀྱིས་ཁྱབ་ཟེར་བ་ལ། ཁ་ཅིག་ན་རེ། དེ་ནི་ཁམས་གོང་མའི་དེས་མ་ངེས་པའི་ཕྱིར། དེར་ཐལ། ཁམས་གོང་མའི་གཟུགས་ཀྱི་སྐྱེ་མཆེད་ལ་དྲི་རོ་སོགས་མེད་པས་དེའི་ཁམས་ཀྱང་མེད་པའི་ཕྱིར། དེར་ཐལ། དྲི་ཁམས་དང་རོ་ཁམས་སོགས་ནི་འདོད་པའི་སས་བསྡུས་ཁོ་ནས་གྲུབ་པའི་ཕྱིར། དེར་ཐལ། ཁམས་བཅོ་བརྒྱད་ལས། གཟུགས་ཁམས་སུ་བཅུ་བཞི་ཁོ་ནར་གནས་པའི་ཕྱིར། མ་གྲུབ་ན། དེར་ཐལ། གཟུགས་ཀྱི་ཁམས་ན་བཅུ་བཞིའོ། །ཞེས་གསུངས་པའི་ཕྱིར། ཁ་ཅིགདེ་དག་གསུངས་ཀྱང་ཅུང་ཞིག་སྤྲོ་ཚུལ་ཡོད་དེ། གཟུགས་ཁམས་སུ་རྡུལ་རྫོས་བརྒྱད་ཀྱི་བསགས་པ་ཡོད་པའི་ཕྱིར། མ་གྲུབ་ན། དེར་ཐལ། དེར་གཟུགས་རགས་པ་ཡོད་པའི་ཕྱིར། ཁྱབ་སྟེ། གཟུགས་ཀྱིས་མཚན་ཉིད་ཡོད་པའི་ཕྱིར་ཟེར་ཚུལ་ལ་སྤྲོ་དགོས་སོ། །དཔྱད་ཚུལ་འདི་དང་འབྲལ་བའི་སྤངས་པའི་དོན་ལ་རྩོད་ཚུལ་དུ་མར་་་་ཡོད་པས་བརྗོད་པར་བྱ་ན། མདོ་ལས། གཟུགས་གང་ཅིའང་རུང་སྟེ། འདས་པའམ། མ་འོངས་པའམ། ད་ལྟ་བྱུང་བའམ། ནང་གིའམ། ཕྱིའི་འམ། རགས་པའམ། ངན་པའམ། ཐག་རིང་བོ་ན་ཡོད་པ་གང་ཡིན་པ་དང་། ཉེ་བ་ན་ཡོད་པ་གང་ཡིན་པ་དེ་དག་ཐམས་ཅད་གཅིག་ཏུ་བསྡུས་ཏེ་གཟུགས་ཀྱི་ཕུང་བོ་ཞེས་་་་བྱ་བའི་གྲངས་སུ་འགྲོ། ཞེས་པ་ནས། ཤེས་པའི་ཕུང་བོ་ཞེས་བྱ་བའི་གྲངས་སུ་་ 78 ་

མཛོད་གནས་དང་པོ།འགྲོའོ། །ཞེས་པའི་དོན་ལ། རྩོད་ཚུལ་མང་དུ་མཆིས་པས་གཞུང་རྣམས་སུ་ཤིན་ཏུ་གསལ། དེའི་དོན་ལ་དོགས་སློང་མང་བོ་བཀོད་ན། བྱེ་སྨྲ་རྣམས་ཀྱིས་སྐྱེ་མཆེད་དང་ཁམས་ལྟར་ཕུང་བོ་ཡང་རྫས་སུ་འདོད། བྱས་པ་ལ་གཞན་དག་ན་རེ།བྱེ་སྨྲའི་ལུགས་འདིར་གཟུགས་ལ་ཕུང་བོས་ཁྱབ་པར་འདོད་འདྲ་སྟེ། རྫས་དུ་མ་འདུས་པའི་བདག་ཉིད་ཅན་ཡིན་པས་ཕུང་བོ་ཞེས་བརྗོད་ཆོག་སྟེ། སྤུངས་པའི་དོན་ཀྱང་དེ་ལྟར་ཡིན་པའི་ཕྱིར། གང་སྤེལ་ལས། སྤུངས་པ་ཡང་རྫས་དུ་མ་འདུས་པའི་བདག་ཉིད་ཅན་ཡིན་པས་རྫས་སུ་ཡོད་ལ། ཞེས་གསུངས་པའི་ཕྱིར།ཡིག་ཆར། ཁྱབ་སྟེ། འདི་བའི་ཡུལ་གྱི་རྡུལ་ཕྲ་རབ་རེ་རེས་དབང་ཡུལ་དང་།དབང་རྟེན་གྱི་རྡུལ་ཕྲ་རབ་རེ་རེ་ལ་ཡང་དབང་ཤེས་བརྟེན་པར་བཤད་པའི་ཕྱིར་ཏེ། གང་སྤེལ་ལས། རྡུལ་ཕྲ་རབ་གཅིག་ཏུ་ཡང་ཕུང་བོ་བརྗོད་དེ། ཞེས་སོགས་གསུངས་པ་ལ། ཁ་ཅིག རྡུལ་ཕྲན་གཅིག་བུ་ཡང་ཆ་བཅས་སུ་ཐལ། དེ་ཕུང་བོ་ཞེས་བཤད་ཚུལ་ཡོད་པའི་ཕྱིར། ཁྱབ་སྟེ། ཕུང་བོ་ལ་ནི་རྫས་དུ་མ་འདུས་པས་ཁྱབ་པར་འདོད་པའི་ཕྱིར། མ་གྲུབ་ན། དེར་ཐལ། ཡིག་ཆར། ཕུང་བོ་ཡང་རྫས་ཡོད་དུ་མ་འདུས་པ་ཡིན་པས་རྫས་ཡོད་དུ་འདོད་པའི་ཕྱིར། ཞེས་བྱུང་ངོ་། །དེས་ན་རྡུལ་གཅིག་བུ་ཡང་ཆ་དུ་མ་འདུས་པ་ཡིན་པར་ཐལ། རྫས་ཡོད་དུ་མ་འདུས་པ་ཡིན་པའི་ཕྱིར། འདོད་ན་དཀའ་བས་བརྗོད་མེད་ཅེས་ལན་ལས་གཞན་མེད་པའི་ཕྱིར། ཁ་ཅིག དེ་ཆ་བཅས་སུ་འདོད་པ་ནི་དུས་ནམ་ཡང་མི་རིགས་ཏེ། མཆིམས་མཛོད་ལས། དེས་ན་རྡུལ་ཕྲན་ནི་མི་རེག་ལ་བསགས་པར་རེག་ཀྱང་དེ་ནི་ཆ་བཅས་སུ་འདོད་པའི་ཕྱིར་སྐྱོན་མེད་དོ། །ཞེས་སོ་ཞེ་ན། ཁོ་ན་རེ། དེར་ཆ་བཅས་མིན་པར་བསྟན་པ་ནི་ཕྱོགས་ཀྱི་ཆ་མེད་ཅེས་བརྗོད་པར་འདྲ་སྟེ། མཆིམས་ཊཱིཀ་ལས། ཕྱོགས་ཐམས་ཅད་ཀྱིས་རེག་ན་རྡུལ་ཕྲན་རྣམས་འདྲེས་པས་རགས་པ་རྩོམ་མི་ནུས་པར་འགྱུར་བ་དང་། ཞེས་གསུངས་པས་ནའོ། །ཁོ་ན་་ 79 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རེ། བྱེ་སྨྲས་རྡུལ་ཕྲན་གཅིག་པུ་ཡང་ཕུང་བོའི་འདོད་པ་ནི་དུས་གསུམ་གྱིས་བསྡུས་པས་ཡིན་ནམ་སྙམ་སྟེ། མཐའ་དཔྱོད་ལས། དེས་ན་བྱེ་སྨྲས་རྡུལ་ཕྲ་རབ་གཅིག་པུ་ཡང་དུས་གསུམ་གྱིས་བསྡུས་པའི་ཕྱིར། ཞེས་གསུངས་པའི་ཕྱིར་ན། ཁ་ཅིག དེའང་དཀའ་སྟེ། གཞན་དུ་ན་དེའི་ལུགས་ལ་རྡུལ་ཕྲན་གཅིག་བུ་ཆ་བཅས་སུ་མི་འགྱུར་རམ་སྙམ་མོ་ཟེར་བ་དང་། ཡང་ན། ཕུང་བོ་ཡིན་ན་དུས་གསུམ་གྱིས་བསྡུས་པར་ཨེ་ཡིན་ཟེར་བ་ན། ཁ་ཅིག དེ་ཡིན་པར་འདྲ་ཟེར་ན། ཁོ་ན་རེ། མ་འོངས་པའི་གཟུགས་རགས་པ་ཆོས་ཅན། དུས་གསུམ་གྱིས་བསྡུས་པར་ཐལ། དེའི་ཕྱིར། འདོད་ན། ད་ལྟ་བར་ཐལ། དེའི་ཕྱིར། ཁ་ཅིག བྱེ་སྨྲའི་ལུགས་དེར་རྡུལ་ཕྲ་རབ་གཅིག་བུ་ཡང་མིག་ཤེས་ཀྱིས་བརྟེན་པ་དང་དམིགས་པ་་སོགས་བྱེད་པ་ཡིན་པའི་ཕྱིར། དེར་ཐལ། གང་སྤེལ་ལས། མིག་ལ་སོགས་པའི་རྣམ་པར་ཤེས་པ་རྣམས་རྡུལ་ཕྲ་རབ་རེ་རེ་ལ་བརྟེན་པའི་ཕྱིར་དང་། རྡུལ་ཕྲ་རབ་རེ་རེ་ལ་དམིགས་པའི་ཕྱིར་རོ། །ཞེས་པ་ལ་བརྟག་ན། འདི་བའི་ལུགས་ལ་རྡུལ་ཕྲ་རབ་ཆོས་ཅན། མིག་ཤེས་ཀྱི་ཡུལ་དུ་ཐལ། དེས་བརྟེན་པ་དང་དམིགས་ཚུལ་སོགས་ཡོད་པའི་ཕྱིར། ཁྱབ་སྟེ། དེས་དེ་ལ་དམིགས་ན་དེའི་ཡུལ་ལས་མི་འདའ་བར་བྱིས་པས་ཀྱང་ཤེས་པའི་ཕྱིར། འདོད་ན། ཆོས་ཅན། བསྟན་ཡོད་ཡིན་པར་ཐལ། དེའི་ཕྱིར། འདོད་ན། ཆོས་ཅན། གཟུགས་ཀྱི་སྐྱེ་མཆེད་ཡིན་པར་ཐལ། བསྟན་ཡོད་ཡིན་པའི་ཕྱིར། ཁྱབ་སྟེ། བསྟན་ཡོད་འདི་ནི་གཟུགས་གཅིག་པུ། །ཞེས་གསུངས་པ་དང་། ཡང་ན། རྡུལ་ཕྲན་གཅིག་པོ་དེ་མིག་ཤེས་ཀྱིས་རྟོགས་ཞེས་བརྗོད་པ་ནི་གང་དང་ཡང་མི་མཐུན་པར་སྣང་། རྡུལ་ཕྲ་རབ་ཁམས་བཅོ་བརྒྱད་ཀྱི་ཆོས་ཁམས་ཡིན་མིན་ལ་དགོས་པ་མང་ཞིང་ཡི་གེ་མང་་་་་་་་དོགས་ནས་མ་བྲིས། ཁ་ཅིག རྡུལ་ཕྲ་རབ་བསྟན་མེད་དུ་འདོད་པ་ནི་ཆེས་ཤིན་ཏུ་གསལ་ཏེ། རང་འགྲེལ་ལས། དེ་ཉིད་ཀྱི་ཕྱིར་རྡུལ་ཕྲ་རབ་ནི་མི་མཐོང་བའི་་ 80 ་

མཛོད་གནས་དང་པོ།ཕྱིར་བསྟན་དུ་མེད་པ་ཡིན་ནོ། །ཞེས་གསལ་བའི་ཕྱིར་ཟེར་ན། རྒྱལ་སྲས་མ་དང་མདོ་སོགས་ཀྱི་དོན་ལ་ཞིབ་དཔྱོད་བྱེད་པ་ན་བརྟག་པར་བྱ་བ་ཆེས་མང་ངོ་ ཁ་ཅིག རྡུལ་ཕྲ་རབ་གཅིག་པུ་ཡང་དུས་གསུམ་གྱིས་བསྡུས་པའི་ཕྱིར་ཞེས་གསུངས་པ་འདོད་དཀའ་སྟེ། དུས་གསུམ་གྱིས་བསྡུས་པའི་ཆོས་ཤིག་གཞི་མ་གྲུབ་པའི་ཕྱིར་ཏེ། དུས་གསུམ་གྱིས་བསྡུས་པའི་ཡིན་པ་མེད་པའི་ཕྱིར། ཞེས་འཕེན་ཚུལ་ཅུང་རེ་ཡོད་ཟེར་རོ། །མདོ་སྡེ་བས་བྱེ་སྨྲའི་འདོད་པ་ལ་སྐྱོན་བཏང་ཚུལ་ལུང་རྣམས་སུ་རྒྱ་ཆེར་གསུངས་པས། ཡིག་ཆར། མདོ་སྡེ་བ་ན་རེ། འོ་ན་སྤུངས་པའི་དོན་ཕུང་བོའི་དོན་དུ་མི་འཐད་པར་ཐལ། རྡུལ་ཕྲ་རབ་གཅིག་པུ་ལ་སྤུངས་པ་མེད་པའི་ཕྱིར། དེར་ཐལ། མདོ་ལས། གཟུགས་གང་ཅི་ཡང་རུང་།ཞེས་པ་དང་། གང་ཡིན་པ་དེ་ཐམས་ཅད་གཅིག་ཏུ་བསྡུས་ཏེ། གཟུགས་ཀྱི་ཕུང་བོའོ་ཞེས་བྱ་བ་འོ། །ཞེས་གསུངས་པའི་ཕྱིར་ཟེར་བ་ཡིན་ཏེ། ཞེས་གསུངས་པ་ལ།མདོ་སྡེ་བའི་ལུགས་ལའང་རྡུལ་ཕྲ་རབ་གཅིག་པུ་སྤུངས་པའམ་ཕུང་བོའི་དོན་་་་་་མེད་ཟེར་བ་ནི། རྟོགས་ལྡན་དག་གིས་དེར་ནི་ཆེས་མི་འཐད་པའི་དོན་དུ་སོང་བ་ཡིན་ཏེ། དེའི་ལུགས་ལ་རྡུལ་ཕྲན་དེ་གཟུགས་ཕུང་ཡིན་པའི་ཕྱིར། དེར་ཐལ།དེ་གཟུགས་ཡིན་པའི་ཕྱིར། ཁྱབ་སྟེ། བསྡུས་གྲྭའི་མཐའ་དཔྱོད་ལས་གཟུགས་ཀྱི་ཕུང་བོ་དང་གཟུགས་གཉིས་དོན་གཅིག ཅེས་གསུངས་པས་སོ། །ཁ་ཅིགའདིའི་ལུགས་ལ་ཕུང་བོ་ལ་རྡུལ་ཕྲན་འཇོག་པར་དཀའ་སྟེ། བྱེ་སྨྲས་རྡུལ་ཕྲ་རབ་ལྟ་བུ་རྫས་རེ་རེའང་ཕུང་བོ་ཡིན་ལ་ཚོགས་པའི་ཡ་ཀྱལ་རེ་རེའང་ཕུང་བོ་ཡིན་་་་་་པའི་ཕྱིར་ཟེར་ན། ཞེས་པ་ལ། སློབ་དཔོན་དང་མདོ་སྡེ་བ་སོགས་ཀྱིས་དེ་ནི་འཐད་པར་མི་སེམས་ཏེ། ལུང་རིགས་སོགས་དང་འགལ་བའི་ཕྱིར། དེར་ཐལ།དེ་ཐམས་ཅད་རེ་རེའང་ཕུང་བོ་ཡིན་པ་ནི་རྣམ་པ་ཀུན་ཏུ་མི་རིགས་ཏེ། མདོ་ལས། དེ་ཐམས་ཅད་གཅིག་ཏུ་བསྡུས་ནས་ཕུང་བོ། །ཞེས་དང་། དེ་རེ་རེ་ནས་་ 81 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕུང་བོར་འཇོག་ན་གཅིག་ཏུ་བསྡུས་མི་གསུངས་པར་དེ་ཐམས་ཅད་ཕུང་བོ་ཞེས་་བཤད་རིགས་པའི་ཕྱིར། ཞེས་ཡིག་ཆར་གསུངས་ལ། གང་སྤེལ་ལས། སོ་སོ་རེ་རེ་ཕུང་བོ་ཉིད་ཡིན་ན་དེ་ཐམས་ཅད་གཅིག་ཏུ་བསྡུས་ནས་བཤད་པར་མི་འགྱུར་ཏེ། འོ་ན་ཅི་ཞེ་ན། དེ་ཐམས་ཅད་ཕུང་བོའོ་ཞེས་བཤད་པར་འགྱུར་རོ། །ཞེས་གསུངས་པས་མདོ་སྡེ་པས་རྡུལ་ཕྲན་སོགས་ཕུང་བོ་མི་འདོད་པར་གསལ་བའི་་་་་་ཕྱིར་ན། རྟོགས་ལྡན་ལ་ལས། དེའི་ལུགས་ལ་འདོད་ཚུལ་དེ་ནི་དཀའ་བར་སྣང་སྟེ། དེས་ན། རྡུལ་ཕྲ་རབ་གཟུགས་ཤེས་ལྡན་མིན་འདུ་བྱེད་གང་ཡང་མིན་པར་འགྱུར་བའི་ཕྱིར། དེར་ཐལ། གཟུགས་མིན་པར་འདྲ་བའི་ཕྱིར་ཏེ། གཟུགས་ལ་ཕུང་པོས་ཁྱབ་པའི་ཕྱིར་ཏེ། དེ་དང་གཟུགས་ཀྱི་ཕུང་བོ་དོན་གཅིག་པའི་ཕྱིར་ཟེར་བ་སོགས་དཔྱད། ཁ་ཅིག རྡུལ་ཕྲ་རབ་ལྡན་མིན་ཟེར་ན་ནི་དེ་བས་ཀྱང་མི་རིགས་ཏེ། ལྡན་མིན་ལ་ཕུང་བོས་ཁྱབ་པའི་ཕྱིར་ཏེ། ལྡན་མིན་ལ་འདུ་བྱེད་ཀྱི་ཕུང་བོས་ཁྱབ་པའི་ཕྱིར། ཁ་ཅིག་གིས་རྡུལ་ཕྲ་རབ་གཅིག་པུ་རྣམ་རིག་མིན་པའི་གཟུགས་ཡིན་ཟེར་ན། གཞན་དག་གིས། འོ་ན། དེ་ལ་ནང་གི་གཟུགས་ཀྱིས་ཁྱབ་པར་ཐལ། དེའི་ཕྱིར། ཁོ་ན་རེ། རྡུལ་ཕྲ་རབ་དེ་རྣམ་རིག་མིན་པའི་གཟུགས་ཡིན་པར་ཐལ། བསྟན་མེད་ཐོགས་མེད་ཀྱི་གཟུགས་ཡིན་པའི་ཕྱིར།ཁྱབ་སྟེ། རྩ་བར། རྣམ་གསུམ་དྲི་མེད་གཟུགས་གསུང་དང་། །འཕེལ་དང་མ་བྱས་ལམ་སོགས་ཕྱིར། །ཞེས་ཟེར་བ་ལ། ཁོ་ན་རེ། རྡུལ་ཕྲ་རབ་ཆོས་ཅན། རིག་མིན་གྱི་གཟུགས་སུ་གང་ནས་ཀྱང་འཛིན་མི་རིགས་ཏེ། གཞན་དུ་ན་དེ་དགེ་མི་དགེ་གང་རུང་དུ་ཐལ་བའི་ཕྱིར་ཏེ། ཞེ་འདོད་དེའི་ཕྱིར། ཡང་ན་དེ་ཆོས་ཅན།རིག་མིན་གྱི་གཟུགས་ཀྱི་མཚན་ཉིད་ཚང་བར་ཐལ། དེའི་ཕྱིར། སྨྲས་པ།མརྫེས་མཇོས་རླབས་ཕྲེང་རབ་གསལ་ཟླ་བ་དང་། །གསལ་གསལ་འོད་སྟོང་ཕུང་བོར་འཕྲུལ་འཛིན་པའི། །་ 82 ་

མཛོདགནསདངཔོ། ད་ད་དཀར་དཀར་གངས་དཀར་ངོམས་པ་ལྷག་མཛེས་པས། །བསམ་བསམ་ཤེས་རབ་སྙིང་བོ་སྒོ་བརྒྱ་ཕྱེས། །དོགས་དཔྱོད་རྣམ་འགོད་ནོར་འཛིན་བུ་མོའི་རྣ་བའི་བཅུད་ལེན་བསྒྲུབ་གྱུར་ན། །རབ་དཀར་རྣམ་པར་དག་པའི་གྲུ་ཆེན་རིགས་པའི་ལམ་ཆེན་གོམ་བྱེད་པས། །རྣམ་པར་དབྱོད་པའི་རལ་བ་འཐུག་པོའི་རྩེ་མོར་མུ་ཏིག་འབུམ་ཕྲེང་དཀར། །དེ་དག་སྙིང་གི་པད་མོའི་རོ་བཅུད་རོལ་བའི་བུ་མོའི་སྟོད་གཡོགས་བཞིན། །ཞེས་ཆོས་མངོན་རྒྱ་མཆོ་རེ་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་དང་བོའི་སྐོར་་་་་་་བཤད་པའོ། །

སྤྲོོ། །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་གཉིས་པ་བཞུགས་སོ། །གང་ཞིག་མ་ལུས་སྐྱེ་དགུ་སྙིང་ལ་བརྩེ་བས་གདུལ་བྱ་འདུལ་ལ་སྤྲོ་བས་་་་་དྲངས། །རྒྱ་ཆེན་སྤྱོད་པའི་ཚོགས་གཉིས་རྣམ་པར་དག་པས་རྣམ་གྲོལ་ལེགས་པའི་ལམ་སྟོན་པ། །ཡེ་ཤེས་རབ་ཏུ་རྒྱས་པས་དྲི་བསུང་ཕྱོགས་བཅུ་མཐར་འགྲོ་འབྲས་བུ་ཡོངས་བསྒྲུབས་པ། ཁམས་གསུམ་འགྲོ་བའི་བླ་མ་མཚུངས་མེད་དབྱར་སྐྱེས་རྔ་གསང་དུས་ཀུན་གཙུག་ན་རྒྱལ། །བླ་མའི་གསུངས་རྒྱུན་དང་ཆོས་གྲྭའི་སྐབས་ཀྱི་དོགས་གཅོད་སོགས་སྤྲོ་བ་ལ། མིག་སོགས་དབང་བོ་ལྔས་རང་རང་གི་དོན་བཞི་ལ་དབང་བྱེད་པ་ལ། ཁ་ཅིག དེ་ཅི་རིགས་ཡིན་ན་འདིར་བཤད་པ་ལྟར་གྱི་དོན་བཞི་ལ་དབང་བྱེད་པས་ཁྱབ་པར་ཐལ། དེའི་ཕྱིར། འདོད་ན། མིག་ཡིན་ནའང་དེ་ལྟར་དུ་ཁྱབ་པར་ཐལ། དེའི་ཕྱིར། འདོད་ན། མིག་ཡིན་ན་ལུས་སྲུང་བ་དང་གནོད་བྱེད་སོགས་མཐོང་བས་ཁྱབ་པར་ཐལ། དེའི་ཕྱིར། འདོད་ན། འགོག་སྙོམས་པའི་མིག་དང་གཉིད་ལོག་པའི་གང་ཟག་གི་མིག་སོགས་ཆོས་ཅན། དེར་ཐལ། དེའི་ཕྱིར།འདོད་ན། རྟེན་མཚུངས་ལ་ཡུལ་མཐོང་བ་དང་། ལུས་སྲུང་བ་སོགས་འཐད་པར་ཐལ། དེའི་ཕྱིར། འདོད་མི་ནུས་ཏེ། དེ་ལྟར་ན་རྟེན་མཚུངས་ཀྱི་མིག་དེ་་ 84 ་

མཛོད་གནས་གཉིས་པ།རྟེན་བཅས་ཀྱི་མིག་ཏུ་ཐལ་བ་དང་། རྟེན་བཅས་རྟེན་མཚུངས་ཀྱི་མིག་གཉིས་ཡིན་ཁྱབ་མཉམ་དུ་ཐལ་བས་བློ་ཆུང་བས་ཀྱང་བསྒྲུབ་སླའོ་ཟེར་ན། ཁོ་ན་རེ། དེ་དག་གི་སྐྱོན་འཇུག་པའི་ཉེས་པ་མེད་དེ། མིག་རྣ་སྤྱི་ཙམ་གྱིས་ལུས་སྲུང་ཚུལ་བཤད་ཀྱི་ཁྱབ་པ་འཛིན་མི་རིགས་སྙམ་མོ་ཞེ་ན། ཁོ་ན་རེ། རྩ་བ་རང་ལས ལྔ་བོ་རྣམས་ནི་དོན་བཞི་ལ། །དབང་བྱེད་ཅེས་པས་དེ་ལྔ་བོས་དབང་བྱེད་ཀྱང་གང་ཟག་རེ་རེའི་མིག་དབང་སོགས་ཀྱིས་དབང་བྱེད་པའི་ངེས་པ་མི་རིགས་སྙམ་་ཞེས་བཤད་པ་ནི། རྩ་བས་དེ་དག་དབང་བོར་འཇོག་པའི་རྒྱུ་མཚན་མི་རིགས་པར་ཐལ་བས་སློབ་དཔོན་གྱིས་འདི་དག་དབང་བོ་འཇོག་པ་དོན་མེད་དུ་སོང་་་་་བའི་ཕྱིར་ཟེར། ཁ་ཅིག རྟེན་མཚུངས་ཀྱི་དབང་བོ་སོགས་རྟེན་བཅས་སུ་ཐལ་བ་དང་དེ་དག་དབང་བོར་འཇོག་པའི་རྒྱུ་མཚན་སོགས་ནི་བརྗོད་སླ་བའི་ཕྱིར།དེར་ཐལ། དབང་བོ་ལྔ་བོ་འདི་དག་ནི་དོན་བཞི་ལ་དབང་བྱེད་པའི་ཆ་ནས་བཞག་པའི་གཟུགས་སུ་གྲུབ་པས་དབང་བོར་བཞག་ཀྱང་སྐྱོན་མེད་པར་སེམས་་་་སོ་ཞེ་ན། ཁོ་ན་རེ། དེའི་དོན་བཞི་གང་ལའང་དབང་བྱེད་པ་མིན་པས་དབང་བོ་ཞེས་བཤད་དུ་ཡོད་པར་ཐལ། དེའི་ཕྱིར། འདོད་ན། ཁོ་ན་རེ། དེས་ན་གཟུགས་སྒྲ་སོགས་ཀྱང་དབང་བོ་བཞག་པ་ལ་སྐྱོན་དོགས་མེད་པར་ཐལ། དེའི་ཕྱིར། ཞེ་ན། ལ་ལས། དེའང་གཏན་ཏུ་མི་མཚུངས་པར་གོ་སླ་སྟེ། འདི་དག་གཟུགས་དྭངས་པ་ཡིན་པས་མིག་སོགས་དབང་བོ་ཞེས་བཤད་ལ་དེ་ལས་གཞན་གང་་་་་་་་་དུའང་བརྗོད་མི་རིགས་པའི་ཕྱིར། དབང་བོ་དེ་དག་ལྡན་ན་མཛེས་ལ་མི་ལྡན་ན་མི་མཛེས་ཕྱིར་ཞེས་ཡིག་ཆར་གསུངས་པ་ལ། ཁ་ཅིག མིག་ལྡན་པའི་གང་ཟག་ཡིན་ན་མཛེས་པས་ཁྱབ་པར་ཐལ། དེའི་ཕྱིར། འདོད་ན། མིག་ལྡན་པའི་ངན་སོང་གི་གང་ཟག་ལ་མཛེས་པས་ཁྱབ་པར་ཐལ། དེའི་ཕྱིར། འོ་ན། མིག་མེད་པའི་གང་ཟག་ལ་མི་མཛེས་པས་ཁྱབ་པར་ཐལ། དེའི་ཕྱིར། འདོད་ན། གཟུགས་་ 85 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མེད་ལྷ་སོགས་མི་མཛེས་པར་ཐལ། དེའི་ཕྱིར། ཁ་ཅིག འཁོར་གསུམ་ཟེར་བ་ནི་གཞུང་དག་ལ་ཞིབ་འཇུག་རྒྱ་ཆེར་མ་བྱས་པ་ཡིན་ནམ་དཔྱད། གཞན་དག་གིས།དབང་བོ་ལྔ་བོ་མཛེས་བྱེད་ཅེས་བཤད་མི་རིགས་ཏེ། མཛེས་བྱེད་དབང་རྟེན་ཡིན་པའི་ཕྱིར། དེར་ཐལ། སྡོམ་ལས། དེ་དག་མི་འཐད་མཛེས་བྱེད་དབང་རྟེན་ཡིན། །རྐྱང་བས་མི་མཐོང་བསྲུང་ལ་རྣམ་ཤེས་གཙོ། །ཞེས་སོ་ཞེ་ན། དེ་ནི་མདོ་སྡེ་བས་བྱེ་སྨྲ་སོགས་ལ་ལན་བཏབས་པའི་སྐབས་ཡིན་པས་བྱེ་སྨྲས་དེ་འདོད་པར་མི་སེམས་སོ་ཞེ་ན་དཔྱད། ཁ་ཅིག སྔར་དབང་བོ་འཇོག་ཚུལ་དེ་དབང་བོའི་དོན་དུ་ནི་མི་རིགས་ཏེ། དེ་ལས་གཞན་སྡོམ་ཚིག་ལས། རང་གི་དོན་ལ་ལྷག་པར་དབང་བྱེད་པའི། །ཆ་ནས་བཞག་པའི་འདུས་བྱས་དབང་བོའི་དོན། །ཞེས་གསལ་བས་སོ། །ཞེ་ན། ཁོ་ན་རེ། སྔར་དཔྱད་ཟིན་པ་ལྟར་དེས་ན་གཟུགས་སྒྲ་སོགས་ཀྱང་དབང་བོར་ཐལ་ཟེར་ན། དེ་ནི་དོགས་པ་མེད་པར་སྔར་ལྟར་རོ། །ཡང་ན། མདོ་སྡེ་བའི་ལུགས་ལ་དབང་རྟེན་ཁོག་པ་མཛེས་བྱེད་ལ་བཤད་ཀྱི་མིག་རྐྱང་བས་མཛེས་པར་མི་བྱེད་ན་སྔར་དཔྱད་ཚུལ་ལས་འདིར་ཡང་དོགས་གཅོད་་་བྱེད་དགོས་སོ། །དབང་བོ་ལྔ་བོ་དེ་དག་གིས་རང་རང་གི་རྣམ་ཤེས་སྐྱེད་པའི་བདག་རྐྱེན་་བྱེད་པ་ཡིན་ཞེས་འདོད་དམ། ཡང་ན། དེ་དག་གིས་དེ་འདྲའི་རྣམ་ཤེས་བསྐྱེད་པར་རིགས་སུ་གནས་པའི་འདུས་བྱས་ཞེས་བརྗོད་ཅེ་ན། ཁ་ཅིག་ཡིག་ཆར་དེ་ལྟར་མ་བརྗོད་པར་ཁྱོད་ཉིད་ཀྱིས་སྲོལ་གསར་དུ་བཏོད་པ་ཡིན་ནམ། འདི་ཉིད་ལས། དེ་ལྔས་རང་རང་གི་རྣམ་ཤེས་བསྐྱེད་པའི་བདག་རྐྱེན་བྱེད་པའི་ཕྱིར།ཞེས་གསལ་བར་བསྟན་པའི་ཕྱིར། ཁ་ཅིག་གིས་དེ་དག་གི་དཔྱད་ཚུལ་ལ་བརྟག་ན། གཟུགས་ཁམས་པའི་སྣ་ལྕེའི་དབང་བོ་ཆོས་ཅན། དོན་བཞི་ལ་དབང་བྱེད་པར་ཐལ། ལུང་དོན་སོགས་འཐད་པའི་ཕྱིར། འདོད་ན། དེ་ཆོས་ཅན། ཁྱོད་་ 86 ་

མཛོད་གནས་གཉིས་པ།ཀྱིས་དྲི་རོ་སོགས་ལ་དབང་བྱེད་པར་ཐལ། དེའི་ཕྱིར། འདོད་ན། དེ་དག་གིས་དྲི་རོ་སོགས་ཡུལ་དུ་བྱས་ནས་དབང་བྱེད་པར་ཐལ། དེའི་ཕྱིར། དེ་དག་གི་སྐོར་གནས་དང་བོར་རྒྱས་པར་སྤྲོས་ཟིན་པས་འདིར་རྒྱ་ཆེར་མི་སྤྲོ།མཐའ་དཔྱོད་ལས། ཤེས་བྱ་ཆོས་ཅན། ཕོ་དབང་མོ་དབང་སྲོག་དབང་དང་ཡིད་དབང་བཞི་རྣམས་ནི་རེ་རེ་ཞིང་དོན་གཉིས་གཉིས་ལ་དབང་བྱེད་དེ།ཞེས་དེ་དག་གིས་དབང་བྱེད་ཚུལ་གསུང་བ་ལ། ཁ་ཅིག ཕོ་དབང་གིས་རང་རྒྱུད་ལྡན་དེ་ཕོར་མཚོན་པ་དང་། སྐད་གཟེངས་མཐོ་བ་སོགས་ལ་དབང་བྱེད་ཅེ་ན། འོ་ན། མཚན་གཉིས་པའི་རྒྱུད་ཀྱི་ཕོ་དབང་ཆོས་ཅན། རང་རྒྱུད་ལྡན་དེ་ཕོར་མཚོན་པར་ཐལ། ཁྱོད་ཕོ་དབང་ཡིན་པའི་ཕྱིར། འདོད་ན། དེ་རྒྱུད་ལྡན་གྱི་མཚན་གཉིས་པ་བ་ཆོས་ཅན། ཕོར་ཐལ། དེའི་ཕྱིར། འདོད་ན། དེ་ཆོས་ཅན།མོར་ཐལ། རང་རྒྱུད་ཀྱི་མོ་དབང་གིས་རང་ཉིད་མོར་མཚོན་པའི་ཕྱིར། ཡང་ན།དེ་ཆོས་ཅན། སྐད་གཟེངས་མཐོ་བ་དང་སྐད་ཕྲ་བ་སོགས་སུ་ཁས་ལེན་རིགས་པར་ཐལ། དེའི་ཕྱིར། ཡིག་ཆར། ཕོ་དབང་གིས་རང་ལྡན་པའི་གང་ཟག་ཕོར་བྱེ་བྲག་ཏུ་མཚོན་པ་དང་། སྐད་གཟེངས་མཐོ་བ་སོགས་ཁྱད་པར་གཉིས་ལ་དབང་བྱེད། མོ་དབང་གིས་རང་ལྡན་པའི་གང་ཟག་མོར་བྱེ་བྲག་ཏུ་མཚོན་པ་དང་། སྐད་ཕྲ་བ་སོགས་ཁྱད་པར་གཉིས་ལ་དབང་བྱེད། ཅེས་སོགས་གསུངས་པས་སོ། །ཁ་ཅིག ཕོ་མོའི་དབང་བོ་ཅི་རིགས་མེད་པར་ཕོ་མོ་གང་རུང་གོ་ཚུལ་མེད་ཟེར་ན། འོ་ན། བསྐལ་བ་དང་བོའི་མི་དང་གཟུགས་ཁམས་པའི་ལྷ་སོགས་ཆོས་ཅན། ཁྱོད་ལ་ཕོ་མོའི་དབྱེ་བ་འབྱེད་ཚུལ་མེད་པར་ཐལ། ཕོ་དབང་དང་མོ་དབང་ཅི་རིགས་མེད་པའི་ཕྱིར། ཁྱབ་པ་ཁས། རྟགས་གྲུབ་སྟེ། སྡོམ་ལས།དབང་བོ་མེད་ཀྱང་ཕོ་མོའི་དབྱེ་བ་རུང་། །ཞེས་སོ། ཁ་ཅིག རྩ་བར། བཞི་རྣམས་གཉིས། ཞེས་གསུངས་པ་མི་རིགས་པར་ཐལ། ཕོ་མོའི་དབང་བོས་མཚོན་་ 87 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཚུལ་ལ་མཐའ་གཅིག་ཏུ་ངེས་དཀའ་བའི་ཕྱིར། ཡང་ན། འདོད་པའི་མཚན་གཅིག་པ་ཅན་གྱི་གང་ཟག་ཕོ་ལའང་སྐད་གཟེངས་མཐོ་བས་ཁྱབ་པ་མེད་པས་་་་་བརྟག་ཅེས་གཞན་དག་བརྗོད་དོ། །དབང་བོ་ཉེར་གཉིས་གྲངས་ངེས་པ་ལ། ཁ་ཅིག གྲངས་ཅན་པས་ཉེར་གཉིས་ཀྱིས་གྲངས་མ་ངེས་ཏེ། ངག་ནས་འདོམས་ཀྱི་བར་དབང་བོ་ཡིན་ཞེས་བཤད་པ་ལ་སྐྱོན་སྤོངས་བྱེད་པ་དཀའ་བར་ཐལ། དེས་ངག་གིས་སྨྲ་བ་ལ་དབང་བྱེད། ལག་པས་ལེན་པ་དང་། རྐང་བས་འགྲོ་བ། རྐུབ་ཀྱིས་རྟུག་པ་དང་།འདོམས་ཀྱིས་གཅི་བ་འདོར་བ་རྣམས་ལ་དབང་བྱེད་ཅེས་ཟེར་བ་ན། དེར་མ་ངེས་ཚུལ་རྐང་བས་འགྲོ་བ་ལ་དབང་བྱེད་པ་མི་རིགས་ཏེ། སྦྲུལ་དང་ཉ་སོགས་ལ་རྐང་ལག་མེད་ཀྱང་འགྲོ་བའི་ཕྱིར། ཞེས་བཤད་ན། ཁོ་ན་རེ། དེ་ལྟར་ན་བྱེ་སྨྲ་ལ་སྐྱོན་དེ་བཞིན་དུ་གནས་པར་ཐལ། མིག་གིས་ལུས་སྲུང་བར་མི་འཐད་པར་ཐལ། མིག་མེད་པར་ལུས་སྲུང་བའི་དབང་བོ་དུ་མ་ཡོད་པའི་ཕྱིར། ཡང་ན།མིག་ལུས་མཛེས་བྱེད་དུ་མི་རིགས་པར་ཐལ། ལུས་མཛེས་པ་མིག་ལ་མི་ལྟོས་པའི་ཕྱིར་ཏེ། ལག་པ་དང་རྐང་བ་མགོ་སོགས་ཀྱི་ལུས་མཛེས་པར་བྱེད་པའི་ཕྱིར།ཁྱབ་སྟེ། གྲངས་ཅན་པ་ལ་ལན་འདེབས་ཚུལ་ལས་ཤེས་པའི་ཕྱིར་ཟེར་ན་ལུགས་འདིར་ཅི་ཟེར་བརྟག་པར་བྱའོ། །ཡང་ན། མདོ་སྡེ་བའི་ལུགས་དེར་ལུས་མཛེས་བྱེད་མིག་སོགས་ལ་མི་བྱེད་པར་ཐལ། དེའི་མཛེས་བྱེད་དབང་རྟེན་གྱིས་བྱེད་པའི་ཕྱིར། དེར་ཐལ།མངོན་པའི་རྒྱན་ལས། ལུས་མཛེས་བྱེད་དབང་རྟེན་གྱིས་བྱེད་པའི་ཕྱིར་དང་།ཞེས་གསུངས་པ་ལ། ཁ་ཅིག མིག་གིས་ལུས་མཛེས་པར་མི་བྱེད་ལ། དེའི་དབང་རྟེན་གྱིས་མཛེས་པར་བྱེད་ཚུལ་ངོས་འཛིན་གྱིས་ཟེར་ན། དེའི་ལུགས་ལ་ཅུང་ཞིག་དཀའ་བར་གནས་པའི་ཕྱིར། ཡང་ན། དེའི་ལུགས་ལ་ལུས་སྲུང་བ་མིག་་ 88 ་

མཛོད་གནས་གཉིས་པ།སོགས་ལ་ལྟོས་པ་མི་འཐད་པར་ཐལ། དེའི་ལུས་སྲུང་བ་རྣམ་ཤེས་ཀྱིས་བྱེད་པའི་ཕྱིར། དེར་ཐལ། མཆིམས་མཛོད་ལས། ལུས་སྲུང་བ་དང་ཐ་སྙད་ཐུན་མོང་མ་ཡིན་པའང་དབང་བོ་ལ་བརྟེན་པའི་རྣམ་ཤེས་ཀྱིས་བྱེད་པའི་ཕྱིར་ཞེ་ན། ཁ་ཅིག འོ་ན། འགོག་སྙོམས་པ་ལ་ལུས་སྲུང་བ་མི་རིགས་པར་ཐལ། དེ་ལ་རྣམ་ཤེས་ཀྱང་མི་འཐད་པའི་ཕྱིར་ཟེར་ན། ཁ་ཅིག སྤྱིར་མིག་དབང་དེ་དབང་བོར་འཇོག་ཚུལ་མེད་ལ་དེའི་མིག་ཤེས་དེ་དབང་བོ་འཇོག་ཅེས་བཤད་རིགས་པར་་་་་་ཐལ། དེས་ལུས་སྲུང་བ་རྣམ་ཤེས་ཀྱིས་བྱེད་པའི་ཕྱིར། ཁྱབ་སྟེ། ལུས་སྲུང་བས་དབང་དུ་གྱུར་བའི་དབང་བོ་ཞེས་བཤད་དགོས་པའི་ཕྱིར། འདོད་ན། རྣམ་ཤེས་ཚོགས་དྲུག་པོ་དབང་བོ་ཞེས་བཤད་རིགས་པར་ཐལ། དེའི་ཕྱིར། འདོད་ན།དབང་བོ་ཉེར་གཉིས་སུ་གྲངས་མ་ངེས་པར་ཐལ། དེའི་ཕྱིར། འདོད་ན། བྱེ་མདོ་གང་གི་ལུགས་མ་ཡིན་པའི་བཤད་ཚུལ་གཅིག་མི་འགྱུར་བར་ཐལ། དེའི་ཕྱིར། འདོད་ན། གྲངས་ཅན་པའི་བཤད་ཚུལ་དེ་ཁས་ལེན་རིགས་པར་ཐལ།དེའི་ཕྱིར་ཟེར་ཚུལ་མང་ངོ་ །མཆིམས་མཛོད་དུ་ཕོ་མོའི་དབང་བོ་མེད་པའི་གཟུགས་ཁམས་པའི་ལྷ་་་་་དང་བསྐལ་བ་དང་བོའི་མིའང་ཕོ་ཡིན་པའི་ཕྱིར། ཞེས་པས་མདོ་སྡེ་བས་བྱེ་སྨྲ་བཀག་ཚུལ་ལ་བརྟག་ན། བྱེ་སྨྲས་ཕོ་མོ་གང་རུང་ཡིན་ན་ཕོ་དབང་དང་མོ་དབང་གང་རུང་དང་ལྡན་པས་ཁྱབ་པ་ཁས་བླངས་པར་འདྲ་བའི་ཕྱིར། འདོད་ན། ཁམས་གོང་དུ་ཕོ་དབང་མོ་དབང་སོགས་ལྡན་པར་ཐལ། དེའི་ཕྱིར།གཞན་ཡང་། སྲོག་གིས་སྐྱེ་བ་སྔ་ཕྱི་མཚམས་སྦྱར་བ་མི་རིགས་ཏེ། དེ་ཉོན་མོངས་ཅན་མིན་པའི་ཕྱིར། ཁྱབ་སྟེ། སྐྱེ་བ་སྔ་ཕྱི་མཚམས་སྦྱར་བ་ཉོན་མོངས་ཅན་ལ་ལྟོས་པའི་ཕྱིར། དེར་ཐལ། འཆི་ཁ་མའི་སྲོག་གིས་ཕྱི་མའི་སྲོག་ལ་རིགས་འདྲའི་མཚམས་སྦྱར་བ་མི་རིགས་པའི་ཕྱིར་ཏེ། དེའི་སྲོག་དེ་བཏང་ཁ་མ་་ 89 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་པའི་ཕྱིར། ཁྱབ་སྟེ། སྲོག་དེ་བཏང་ཁ་མ་ཡིན་ན། དེས་གཞན་ལ་དབང་བྱེད་པ་མེད་པའི་ཕྱིར་ན། མདོ་སྡེ་བའི་འདོད་པ་འཇོག་སྐབས་མཆིམས་མཛོད་ལས། སྲོག་ཀྱང་ཉོན་མོངས་ཅན་མ་ཡིན་པས་ཉིང་མཚམས་སྦྱོར་བྱེད་མ་ཡིན་པའི་ཕྱིར། རྣམ་བཞག་དེ་དག་མི་འཐད་དོ། །ཞེས་གསུངས་པ་ལགས་སོ། །ཁ་ཅིག བྱེ་སྨྲས་ནི་དེ་དག་མི་འཐད་པར་འཛིན་ཏེ། ཡིག་ཆར། སྲོག་དབང་གིས་རིགས་འདྲ་སྔ་ཕྱི་མཚམས་སྦྱར་བ་དང་། སྲོག་འཛིན་ལ་དབང་བྱེད་ཅེས་མཐའ་ཆོད་པའི་ཚིག་ཟེར་ན། གཞན་དག་ན་རེ། ཡིད་ཀྱིས་ཡང་སྲིད་ཕྱི་མ་མཚམས་སྦྱོར་མི་དགོས་པར་ཐལ། སྲོག་གིས་ཡང་སྲིད་ཕྱི་མ་མཚམས་སྦྱར་རིགས་པའི་ཕྱིར། ཞེས་བརྟག་མཁན་མང་ངོ་། །ཡིག་ཆར། ཤེས་བྱ་ཆོས་ཅན། ཚོར་བའི་དབང་བོ་ལྔ་དང་དད་སོགས་དབང་བོ་བརྒྱད་པོ་དེ་རྣམས་ནི་རིམ་བཞིན་ཀུན་ནས་ཉོན་མོངས་དང་རྣམ་བྱང་་ལ་དབང་བྱེད་དེ། ཞེས་པ་ལ། ཁ་ཅིག འོ་ན། བདེ་བ་སོགས་ལྔས་ཆགས་སོགས་རྒྱས་པར་བྱེད་པར་ཐལ། དེ་དག་གིས་ཆགས་སོགས་ལ་དབང་བྱེད་པའི་ཕྱིར།འདོད་ན། དེ་དག་ཆོས་ཅན། ཆགས་སོགས་ཀྱི་གཉེན་པོ་མི་བྱེད་པར་ཐལ།དེའི་ཕྱིར། འདོད་མི་ནུས་ཏེ། དེ་དག་གིས་ཆགས་སོགས་ཀྱི་གཉེན་པོ་བྱེད་པའི་ཕྱིར་ཏེ། དེ་དག་ལ་དེའི་གཉེན་པོ་ལྡན་པའི་ཕྱིར། ཁྱབ་སྟེ། དེ་དག་གིས་ཆགས་སོགས་ལ་དབང་བྱེད་ཚུལ་ཡོད་པའི་ཕྱིར། མ་ཁྱབ་ཟེར་ན། བདེ་བ་སོགས་ལྔ་བོ་གང་རུང་ཡིན་ན་ཀུན་ཉོན་ལ་དབང་བྱེད་པས་ཁྱབ་པར་ཐལ། དེའི་ཕྱིར།འདོད་ན། དད་སོགས་ཀྱི་ངོ་བོ་གྱུར་བའི་བདེ་བས་ཀྱང་ཆགས་སོགས་ལ་དབང་བྱེད་པར་ཐལ། དེའི་ཕྱིར། ཁོ་ན་རེ། དབང་བོ་དེ་དག་གི་དབང་བྱེད་ཚུལ་འགྱུར་དུ་མེད་པའི་དམ་བཅའ་ཡིན་ཏེ། འདི་ཉིད་ལས། ལྔ་དང་བརྒྱད་པོ་དེ་རྣམས་ནི། །ཀུན་ནས་ཉོན་མོངས་རྣམ་བྱང་ལ། །དབང་བྱེད། ཅེས་སོ། །ཁ་་ 90 ་

མཛོད་གནས་གཉིས་པ།ཅིག དེ་ནི་ཀུན་ཉོན་ཕྱོགས་ཀྱི་ཚོར་སོགས་ལ་བྱེད་ཀྱི་སྤྱིར་གྱི་ཚོར་སོགས་ལ་མི་བྱེད་པར་འདྲའོ་ཟེར་ན། དེ་མིན་པར་གོ་སླ་སྟེ། གཞན་དུ་ན་དབང་བོ་ཉེར་གཉིས་སུ་གྲངས་མ་ངེས་པ་དང་། འདིར་དེ་ཉེར་གཉིས་གསུངས་པའི་སྐབས་མིན་པར་འགྱུར་རོ་ཞེས་བརྟག་པ་ལ། གཞན་ཡང་། ཚོར་སོགས་ལྔས་ཆགས་སྡང་རྨོངས་གསུམ་རྒྱས་པར་བྱེད་པ་དང་སྐྱེད་པར་བྱེད་པ་སོགས་སུ་མངོན་ཏེ།མངོན་པའི་རྒྱན་ལས། ཚོར་བ་བདེ་བ་ཡིད་བདེ་དང་། སྡུག་བསྔལ་ཡིད་མི་བདེ་བ་དང་། བཏང་སྙོམས་ཀྱིས་རིམ་པ་ལྟར་ཆགས་སྡང་རྨོངས་གསུམ་བསྐྱེད་པའི་ཕྱིར། ཞེས་གསུངས། ཁ་ཅིག་གིས། ལུང་དེའི་དོན་ཀུན་ཉོན་ཕྱོགས་ཀྱི་ཚོར་སོགས་ལ་དགོངས་པ་ཡིན་ནམ་སྙམ་སྟེ། འདིའི་དད་སོགས་ལྔ་བོའང་ཚོགས་སྦྱོར་གྱི་དད་སོགས་ལ་བྱེད་པར་འདྲ་བའི་ཕྱིར། མ་གྲུབ་ན། དེར་ཐལ། མངོན་པའི་རྒྱན་ལས། ཚོགས་སྦྱོར་གྱི་དད་སོགས་ལྔ་རྣམ་བྱང་གི་རྒྱུ་དང་། མཐོང་སྒོམ་མི་སློབ་པའི་ལམ་གྱི་བརྒྱད་པོ་རྣམ་བྱང་གི་ངོ་བོ་ཡིན་པའི་ཕྱིར་རོ། །ཞེས་སོ་སོར་བྱས་ནས་བཤད་པའི་ཕྱིར་ཞེ་ན། ཁོ་ན་རེ། དེའང་དད་སོགས་ལྔ་ཚོགས་སྦྱོར་གྱི་དད་སོགས་ལ་མ་སྦྱར་ཀྱང་ཆོག་གམ་སྙམ་སྟེ། དེ་དག་ལ་རྣམ་བྱང་གིས་ཁྱབ་པའི་ཕྱིར། ཞེས་བཤད་པ་ལ། གཞན་མང་བོས་དེ་ནི་མཐའ་གཅིག་ཏུ་ཁས་ལེན་པར་མི་བྱ་སྟེ། དད་སོགས་ལྔ་བོ་གང་རུང་ལ་དགེ་བས་མ་ཁྱབ་པས་ཤེས་པའི་ཕྱིར། དེར་ཐལ། དགེ་བའི་ལྔ་དེ་ཡིན་ཀྱང་། མི་དགེ་བའི་དེ་ཅི་རིགས་རྣམ་བྱང་མིན་པར་ཤེས་སླ་བའི་ཕྱིར། མ་གྲུབ་ན། མི་དགེ་བའི་དེ་ཅི་རིགས་དེར་ཐལ། མི་དགེ་བའི་དེ་ཡོད་པར་སེམས་ཀྱི་ས་མང་བཅུས་འགྲུབ་པའི་ཕྱིར་ཟེར་བ་སོགས་ལ་དཔྱད་བྱ་མང་ཞིང་།ཡང་ན། དབང་བོ་ཉེར་གཉིས་ཀྱི་དད་སོགས་ལྔ་བོ་ལམ་ཞུགས་ཀྱི་དེས་ཁྱབ་པར་ཐལ། དེའི་ཕྱིར། འདོད་ན། དགེ་བར་གྱུར་བའི་དད་སོགས་ལྔ་ཆོས་་ 91 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅན། དབང་བོ་ཉེར་གཉིས་ཀྱི་སྡེ་ཚན་དུ་མི་འཐད་པར་ཐལ། དེའི་ཕྱིར།གཞན་ཡང་། དད་སོགས་ལྔ་བོ་འཇོག་ཚུལ་ཡིག་ཆ་ལྟར་རྒྱ་ཆེ་སྟེ། དེ་ཉིད་ལས།དད་པ་དང་། བརྩོན་འགྲུས་དང་། དྲན་པ་དང་། ཏིང་ངེ་འཛིན་དང་། ཤེས་རབ་ཀྱི་དབང་བོ་ལྔ་ཆོས་ཅན། དབང་བོ་འཇོག་པའི་རྒྱུ་མཚན་ཡོད་དེ། རྣམ་བྱང་ལ་དབང་བྱེད་པའི་ཕྱིར་ཏེ། འཇིག་རྟེན་པའི་ལམ་གྱིས་བསྡུས་པའི་དྲོད་མན་ཆད་ཀྱི་དད་སོགས་ལྔས་རང་རང་གི་མི་མཐུན་ཕྱོགས་ཀྱི་ཉོན་མོངས་སོ་སོར་མགོ་གནོན་ཅིང་། ཆོས་མཆོག་སྐབས་ཀྱི་སྟོབས་ཀྱིས་ལམ་ཡང་འདྲེན་པར་བྱེད་པས་སོ་སོར་དབང་བྱེད་པའི་ཕྱིར། ཞེས་གསུངས་པས་དད་སོགས་ཀྱི་དབང་བྱེད་ཚུལ་གསལ་བར་མཛད་ཟེར་བ་ལ། ཁ་ཅིག བྱང་སེམས་ཀྱི་མཐོང་སྒོམ་སོགས་ལ་འདིའི་དད་སོགས་མེད་པར་ཐལ། འདི་དག་གི་དབང་བྱེད་ཚུལ་ལས་ཤེས་པའི་ཕྱིར། དེར་ཐལ། འདི་དག་གི་དབང་བྱེད་ཚུལ་ལ་བརྟག་ན་དེའི་མཐོང་སྒོམ་ལ་མེད་པར་འདྲ་སྟེ། དེ་དག་གིས་ཆོས་མཆོག་སྐབས་ཀྱི་ལམ་སོགས་འདྲེན་པས་རྒྱུ་མཚན་ལས་དེ་དག་དབང་བོ་བཞག་པས་ཤེས་སོ་ཞེ་ན། མཁས་པའི་ཕྱོགས་ལ་ཉེ་བའི་དད་སོགས་ལ་ཞེན་པའི་གང་ཟག་ན་རེ། འདོད་ཚུལ་དེ་ནི་སྐབས་འདིར་བཞེད་པ་མིན་པར་གསལ་ཏེ། མཐོང་སྒོམ་ལ་འདིའི་དད་སོགས་མེད་པར་ནི་ཆེས་མི་རིགས་པའི་ཕྱིར། དེར་ཐལ། ལམ་རྗེས་ཤེས་ཀྱི་ངོ་བོར་གྱུར་བའི་དད་སོགས་སྐབས་ཐམས་ཅད་དུ་གསལ་བར་གསུང་བའི་ཕྱིར།དེར་ཐལ། འདི་ཉིད་ལས། འབྲས་བུ་ཐ་མ་གཉིས་དགུས་ཐོབ། །གཉིས་ནི་བདུན་དང་བརྒྱད་དང་དགུས། །ཞེས་དང་། མཐའ་དཔྱོད་ལས། ལམ་རྗེ་ཤེས་ཀྱི་ངོ་བོར་གྱུར་བའི་དད་སོགས་ལྔ་དང་ཡིད་དབང་དང་བཏང་སྙོམས་དང་མི་་་་་ཤེས་པ་ཀུན་ཤེས་པར་བྱེད་པའི་དབང་བོ་སྟེ་བརྒྱད་དང་། ཞེས་གསལ་བར་གསུངས་སོ། །དེས་ན་དད་སོགས་ལྔས་དབང་བྱེད་ཚུལ་འཇིག་རྟེན་པའི་ལམ་གྱི་་ 92 ་

མཛོད་གནས་གཉིས་པ།དབང་དུ་བྱས་པ་ཡིན་ནམ་ཞེས་ཁ་ཅིག་འདོད་ཀྱི་མངོན་པའི་ཕྱོགས་རྒྱ་ཆེར་་་་་་་་བཀྲལ་བའི་ལུགས་མིན་ནོ་ཞེ་ན། གཞན་མང་བོས་དེར་ནི་མཐོང་སྒོམ་གྱི་ངོ་བོར་གྱུར་བའི་དད་སོགས་དབང་བོ་མིན་ཟེར་བ་ནི་ཁ་ཚོད་གཅོད་དཀའ་སྟེ། གཞན་དུ་ན་དེ་དག་མཐོང་སྒོམ་ལ་མེད་པར་འགྱུར་བའི་ཕྱིར་ཟེར། ཁ་ཅིག་ན་རེ། ཚོར་བ་བདེ་དབང་དང་ཡིད་བདེ་བཏང་སྙོམས་སོགས་ཀྱང་མི་སློབ་པའི་རྒྱུད་དག་ལ་་མི་རུང་བར་ཐལ། དེ་དག་ཆགས་སོགས་རྒྱས་པར་བྱེད་པ་དང་ཆགས་སྡང་རྨོངས་གསུམ་བསྐྱེད་པའི་རྐྱེན་དག་བྱེད་པའི་ཕྱིར། འདོད་ན། མིན་པར་སེམས་ཏེ། སྔར་ལྟར། གཉིས་ནི་བདུན་དང་བརྒྱད་དང་དགུས། །ཞེས་སོགས་སོ་ཞེ་ན།ཁོ་ན་རེ། དེས་ན་དགྲ་བཅོམ་དེ་དག་གི་རྒྱུད་ལ་བདེ་བ་དང་ཡིད་བདེ་སོགས་ནི་མངོན་གྱུར་ཡིན་ཀྱང་དེ་ནི་དབང་བོ་ཞེས་མི་རིགས་སམ་ཟེར་ན། དེའང་དགྲ་བཅོམ་པའི་འབྲས་བུ་དབང་བོ་དགུས་ཐོབ་པ་མི་རིགས་པར་ཐལ། དེ་དག་དབང་བོ་མིན་པའི་ཕྱིར། རྟགས་ཁས་ཟེར་བར་སྣང་ངོ་། །འོ་ན། ཚོར་བ་ལྔས་དབང་བྱེད་ཚུལ་དེ་སྐབས་འདིར་ཐག་གཅོད་པར་བྱ་དཀའ་ཟེར་ན། ཁ་ཅིག དེ་དག་དབང་བོ་འཇོག་ཚུལ་ནི་ལུང་ཕྱོགས་རེ་ཙམ་མ་ཡིན་པར་གཞུང་ཆེན་མོ་མང་བོའི་དགོངས་པར་མངོན་ཏེ། མཆིམས་ཊཱིཀ་ལས། ཚོར་བ་བདེ་བ་ཡིད་བདེ་བ་དང་། ནས། རྨོངས་གསུམ་བསྐྱེད་པའི་ཕྱིར་དང་། ཞེས་བྱ་བར་བྱུང་ངོ་། །ཁ་ཅིག་གིས། ཚོར་བ་ལྔ་བོ་རྫས་སྤྱི་ཙམ་པོ་དེ་ཀུན་ཉོན་ཕྱོགས་དང་རྣམ་བྱང་ཕྱོགས་གང་ཡང་མ་ཡིན་ཟེར་ན། རྟོགས་ལྡན་ཆེན་པོ་བ་ན་རེ། དེ་མི་འཐད་པར་སེམས་དེ། དེ་དག་ཀུན་ཉོན་ཕྱོགས་ཡིན་པར་གཞུང་གི་དགོངས་དོན་ཁོ་ནར་གནས་པའི་ཕྱིར། དེར་ཐལ། དབང་བོ་ཉེར་གཉིས་ཀྱི་ནང་གི་མིག་སོགས་དྲུག་དང་། ཕོ་མོའི་དབང་བོ་གཉིས། སྲོག་དབང་། ཚོར་བའི་དབང་བོ་ལྔ་དང་བཅས་བཅུ་བཞི་ནི་ཀུན་ཉོན་གྱི་ཕྱོགས་སུ་འདོད་པར་ཆེས་གསལ་ཏེ། དེ་དག་་ 93 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཁོར་བར་འཇུག་པའི་རྟེན་དང་། སྐྱེ་བ་དང་། གནས་པ་དང་། ལོངས་སྤྱོད་པའི་གཞི་ཡིན་པས་དེ་དག་ཀུན་ཉོན་ཕྱོགས་སུ་བཞག་པའི་ཕྱིར། དེར་ཐལ། དེ་ཉིད་ལས། ཡང་ན་འཇུག་པའི་རྟེན་དང་ནི། །སྐྱེ་དང་གནས་དང་ཉེར་སྤྱོད་ལས།།བཅུ་བཞི། ཞེས་དེ་དག་ཉེར་གཉིས་ལས་ཀུན་ཉོན་ཕྱོགས་སུ་བཞག་ལ། གཞན་དེ་མ་བཞག་པའི་ཕྱིར། འགྲེལ་བ་མངོན་པའི་རྒྱན་ལས། ཚོར་བ་རྣམས་ནི་ཀུན་ནས་ཉོན་མོངས་པར་བྱེད་པའི་ངོ་བོ་ཉིད་ཡིན་པའམ། ཞེས་གསུངས་པའི་ཕྱིར།ཁ་ཅིག དེ་ནི་བདེ་བར་མི་སྣང་སྟེ། བདེ་བ་དང་ཡིད་བདེ་བའི་དབང་བོ་ནི་འཁོར་བ་སྐྱེ་བའི་རྟེན་བྱེད་ན་དེ་དག་འཕགས་རྒྱུད་ན་མེད་པར་འགྱུར་བས་་་་་་་་སྟབས་ལེགས་པར་མི་སྣང་ངོ་ཟེར་ན། ཁ་ཅིག་གིས། ཟག་བཅས་ཀྱི་དེ་དག་ནི་འཁོར་བར་སྐྱེ་བའི་རྟེན་དང་གནས་དང་ལོངས་སྤྱོད་པའི་གཞིར་ཞེས་ཟེར་་་་་་་་་་དགོས་སམ་སྟེ། གཞན་དུ་ན་བདེ་བ་སོགས་གང་རུང་ཡིན་ན་ཟག་བཅས་སུ་ཐལ་བའི་ཕྱིར་ཟེར་མཁན་ཡོད་དོ། །ཁ་ཅིག་གིས། དེ་ནི་མངོན་པའི་སྤྱི་སྐད་དང་ཤིན་ཏུ་མི་མཐུན་པའི་གནས་སུ་འགྱུར་བའི་ཕྱིར། གཞན་དུ་ན་དབང་བོ་ཉེར་གཉིས་སུ་གྲངས་མ་ངེས་པར་ཐལ་བའི་ཕྱིར་ཏེ། ཟག་བཅས་ཀྱི་བཅུ་བཞི་བོ་ཉེར་གཉིས་ཀྱི་གྲངས་ལ་རྩི་ཚུལ་ཡོད་ལ་ཟག་མེད་ཡིན་པའི་བདེ་བ་སོགས་གསུམ་དེའི་གྲངས་ལའང་འཇོག་པས་དེས་ན་ཉེར་གཉིས་ཀྱི་གྲངས་མ་ངེས་པར་ཤིན་ཏུ་གསལ་བའི་་ཕྱིར་ཞེ་ན། དོགས་པ་ཆེའང་མཆོད་སྦྱིན་གྱི་མདོ་ལས། ཚེ་དང་ལྡན་པ་ས་ག་བདེ་བའི་ཚོར་བ་ལ་འདོད་ཆགས་རྒྱས་པར་འགྱུར་རོ། །སྡུག་བསྔལ་གྱི་ཚོར་བ་ཞེ་སྡང་རྒྱས་པར་འགྱུར་རོ། །བདེ་བ་ཡང་མ་ཡིན་སྡུག་བསྔལ་ཡང་མ་ཡིན་པའི་ཚོར་བ་ལ་གཏི་མུག་རྒྱས་པར་ཡང་འགྱུར་རོ། །ཞེས་བདེ་བ་དེ་དག་ཆགས་པ་རྒྱས་སུ་འགྱུར་བར་གསུངས་པའི་ཕྱིར། ཁ་ཅིག་གིས། ཆགས་པ་རྒྱས་སུ་འགྱུར་བར་བསྐྱེད་ན་དེའི་དབང་བོ་འཇོག་རིགས་པར་ཐལ། དེའི་ཕྱིར། འདོད་ན། མ་་ 94 ་

མཛོད་གནས་གཉིས་པ།རིག་པ་ཆོས་ཅན། དབང་བོར་ཐལ། ཆགས་པ་རྒྱས་སུ་འགྱུར་བར་བསྐྱེད་པ་དང་དབང་བྱེད་པའི་ཕྱིར་ཟེར་ན། ཁ་ཅིག་གིས། དེའི་སྐྱོན་འཇུག་དོགས་མེད་དེ། འགྲེལ་བ་མངོན་པའི་རྒྱན་ལས། རྒྱུ་བྱེད་པ་ཙམ་གྱིས་ནི་དབང་བོར་མི་འཇོག་གི འོན་ཀྱང་དགོས་པ་ལ་ལྟོས་ནས་མདོ་ལས་དབང་བོ་ཉི་ཤུ་རྩ་གཉིས་བཤད་དེ། ཀུན་ནས་ཉོན་མོངས་དང་རྣམ་བྱང་གི་གཞི་དང་ངོ་བོའམ་འབྲས་བུའི་དབང་དུ་བྱས་པའི་ཕྱིར་རོ། །ཞེས་གསལ་ལོ། །ཞེ་ན། ཁོ་ན་རེ། དེ་ནི་སྔར་ལྟར་ལས་ལྷག་པར་མེད་སྙམ་སྟེ། དེའི་གཞིར་བྱ་ཚུལ་འབྲས་བུའི་དབང་དུ་བྱས་ཚུལ་སོགས་གང་ཡང་ཆོས་དེ་ལ་དབང་བྱེད་ཚུལ་དེའི་རྒྱུ་ཡིན་པ་ལས་གཞན་མེད་པའི་ཕྱིར་དཔྱད་པར་བྱ་ན།ཁ་ཅིག ཟག་མེད་ཀྱི་དབང་བོ་གསུམ་གྱི་དབང་བྱེད་ཚུལ་དེ་ལྟར་མིན་པར་འདྲ་སྟེ། མཆིམས་ཊཱིཀ་ལས། རང་གི་གོང་མ་ཀུན་ཤེས་པའི་དབང་བོ་འཐོབ་པ་ལ་དབང་བྱེད་པའི་ཕྱིར་ཀུན་ཤེས་པར་བྱེད་པའི་དབང་བོ་དང་། གོང་མ་ཀུན་ཤེས་ལྡན་པའི་དབང་བོ་འཐོབ་པ་ལ་དབང་བྱེད་པའི་ཕྱིར་ཀུན་ཤེས་པའི་དབང་བོ་དང་། ལྷག་མེད་ཀྱི་མྱང་འདས་འཐོབ་པ་ལ་དབང་བྱེད་པའི་ཕྱིར་ཀུན་ཤེས་ལྡན་པའི་དབང་བོར་བཞག་གོ། ཞེས་རིམ་བཞིན་བརྗོད་པའི་ཕྱིར། ཁོ་ན་རེ། དེའང་འཐད་པར་ཕྱོགས་ཀུན་ནས་དཀའ་སྟེ། ཀུན་ཤེས་ལྡན་པའི་དབང་བོ་དེ་ལྷག་མེད་མྱང་འདས་འཐོབ་པ་ལ་དབང་བྱེད་པར་དཀའ་བའི་ཕྱིར། གཞན་དུ་ན་ལྷག་མེད་མྱང་འདས་ཆོས་ཅན། རང་རྒྱུད་ལྡན་ལ་ལྷག་མེད་དགྲ་བཅོམ་པ་འཇོག་པར་ཐལ། དེའི་ཕྱིར། འདོད་ན། སྐབས་འདིར་ལྷག་མ་མེད་པའི་གང་ཟག་ཁས་ལེན་པར་ཐལ། དེའི་ཕྱིར། འདོད་མི་ནུས་ཏེ། སྐབས་འདིར་ལྷག་མ་མེད་པའི་གང་ཟག་མི་འདོད་པའི་ཕྱིར། ཞེས་སོ། །ཁ་ཅིག དྲི་མེད་ཀྱི་དབང་བོ་གསུམ་གྱིས་རྣམ་བྱང་ལ་དབང་བྱེད་ཅེ་་ 95 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན། དེའང་མི་འཐད་པར་སེམས་ཏེ། ཡིག་ཆར། དེས་ན་དད་སོགས་ལྔ་ཁོ་ན་རྣམ་པར་བྱང་བྱེད་ཀྱི་དབང་བོ་ཡིན་ལ། ཀུན་ཤེས་ཀྱི་དབང་བོ་གསུམ་འདིར་རྣམ་པར་བྱང་བར་བྱེད་པའི་དབང་བོ་མ་ཡིན་པའི་ཕྱིར་ཏེ། དེ་གསུམ་རྣམ་པར་བྱང་བའི་བདག་ཉིད་ཡིན་པའི་ཕྱིར། ཞེས་གསུངས་པའི་ཕྱིར་ཟེར་ན། གཞན་དག་ན་རེ། དེའང་དཔྱད་པར་བྱ་བ་ན། དད་སོགས་ལྔ་རྣམ་བྱང་གི་བདག་ཉིད་དུ་མི་འཐད་པར་ཐལ། དེ་རྣམ་པར་བྱང་བྱེད་ཀྱི་དབང་བོ་ཡིན་པའི་ཕྱིར། ཁྱབ་པ་ལུང་དེས་འགྲུབ་ཟེར་ན། ཡང་ན། སྐབས་འདིར་བསྟན་པའི་དད་སོགས་དེ་རྣམ་བྱང་གི་བདག་ཉིད་མིན་པ་ནི་ཆེས་མི་རིགས་ཏེ། གཞན་དུ་ན་དེ་དག་དད་སོགས་སྤྱི་ཙམ་དང་ཁྱད་མེད་དུ་འགྱུར་བའི་ཕྱིར་ཟེར་རོ། །ཉན་ཐོས་སྒོམ་ལམ་པ་ལ་འཆི་འཕོ་བས་ཀུན་ཤེས་པའི་དབང་བོ་གཏོང་བ་ཡོད་དམ་མེད་ཅེ་ན།གཞན་དག་གིས་ཡོད་སྙམ་སྟེ། རྩ་བ་ལས། འདོད་གཏོགས་དགེ་བ་གཟུགས་མིན་ནི། །རྩ་ཆད་གོང་དུ་སྐྱེས་པ་ལས། །ཉོན་མོངས་པ་ཅན་གཟུགས་མིན་ནི། །གཉེན་པོ་སྐྱེས་པས་རྣམ་ཉམས་འགྱུར། །ཞེས་དང་། ཡང་ན། བསམ་གཏན་གཏོགས་པའི་དགེ་བ་ནི། །ས་འཕོས་ཉམས་པ་དག་གིས་གཏོང་། །དེ་བཞིན་གཟུགས་མེད་གཏོགས་འཕགས་པ། །འབྲས་བུ་ཐོབ་སྦྱངས་ཉམས་པ་ལས། །ཞེས་གསུངས་པའི་ཕྱིར་ཞེ་ན། ཁོ་ན་རེ། ཟག་མེད་ལམ་བདེན་འཆི་འཕོ་བས་གཏོང་པ་རྣམ་པ་ཀུན་ཏུ་ཁས་ལེན་པར་མི་བྱ་སྟེ། གཞན་དུ་ན་ཁམས་གོང་དུ་སྐྱེས་པ་ལ་འཕགས་པ་མིན་ཞེས་ཁས་ལེན་རིགས་པར་ཐལ་བ་དང་། འཕགས་པ་སོ་སྐྱེས་སུ་འགྱུར་བར་སྨྲ་དགོས་པར་ཐལ་བ་སོགས་མཐའ་ཡས་སོ། །འོག་ཏུ་སྤྲོ་པར་བྱ།སྐབས་འདིར་དབང་བོ་ཡིན་ན་ལུས་མཛེས་བྱེད་ཀྱིས་ཁྱབ་པར་འདོད་པ་ལ། ཁ་ཅིག མིག་ཆེ་ཆུང་ལས་ཆེ་བ་དང་ལུས་ཀྱི་ཆ་ཡོངས་སུ་མི་མཛེས་པའི་དབང་བོ་སོགས་ཆོས་ཅན། ལུས་མཛེས་བྱེད་ཡིན་པར་ཐལ། དེའི་ཕྱིར། འདོད་་ 96 ་

མཛོད་གནས་གཉིས་པ།ན། འཇིག་རྟེན་དག་གིས་ཀྱང་ཤིན་ཏུ་མི་མཛེས་པར་སྣང་བའི་དབང་བོ་དག་ཀྱང་དེ་དག་ལ་ལུས་མཛེས་པ་སྣང་བར་ཐལ། དེའི་ཕྱིར། ཞེས་རྩོད་དོགས་ཡོད་པར་གྲགས་སོ། །གཞན་དག་གིས་དེས་གནོད་པར་མི་བྱ་སྟེ། ལུས་མཛེས་བྱེད་ནི་དབང་རྟེན་ལ་གོ་དགོས་པའི་ཕྱིར། དེར་ཐལ། མཛེས་བྱེད་དབང་རྟེན་ཁོག་པ་ཡིན་གསུང་ཟེར་ན། ཁོ་ན་རེ། འཇིག་རྟེན་རེ་འགའ་བས་ཀྱང་དབང་རྟེན་ཁོག་པ་དབང་བོར་མངོན་སུམ་དུ་སྣང་ཚུལ་ཡང་དག་ཡོད་པར་ཐལ། དེའི་ཕྱིར།འདོད་ན། དཔྱད་གཞི་ཡོད་པར་སྣང་ངོ་། །རྣམ་ཤེས་ལ་ལུས་སྲུང་བྱེད་ཀྱིས་ཁྱབ་ཟེར་བ་ལ། ཁ་ཅིག་གང་ཟག་དེའི་རང་གི་ལུས་ལ་གནོད་པའི་རྣམ་ཤེས་དེས་གང་ཟག་དེའི་ལུས་སྲུང་བར་བྱེད་པར་ཐལ། དེའི་ཕྱིར། དེར་ཐལ། དེ་ལྟར་ཡོད་པ་ནི་ལུང་རིགས་དག་གིས་སྒྲུབ་སླའོ་ཟེར་ན། ཁ་ཅིག དེར་ཐལ། གང་ཟག་དེའི་རྣམ་ཤེས་ཀྱིས་གང་ཟག་དེའི་ལུས་འགོག་པར་བྱས་པ་ཡོད་པའི་ཕྱིར་ཏེ།རང་ཉིད་ཀྱིས་རང་ཉིད་གསོད་པར་དེའི་ཕྱིར་ཏེ། དེར་ངེས་པར་སྲོག་གཅོད་ཀྱི་གླེང་གཞི་སོགས་ཀྱི་དོན་གྱིས་གོ་བའི་ཕྱིར་ཟེར་རོ། །ཕོ་མོའི་དབང་བོ་མེད་ན་ཕོ་མོའི་ཁྱད་པར་དང་མི་ལྡན་པས་ཁྱབ་པའི་་་་་ཕྱིར་ཏེ། ཡིག་ཆས་ཕྱོགས་གཞན་འགོག་ཚུལ་ལས་ཤེས་པའི་ཕྱིར། འདོད་ན།གཟུགས་ཁམས་དང་འདོད་ལྷ་གོང་མ་སོགས་སུ་ཕོ་མོའི་ཁྱད་པར་མི་རིགས་པར་་ཐལ། དེར་དེའི་དབང་བོ་སོགས་མེད་པའི་ཕྱིར་ཏེ། གཟུགས་ཁམས་ཀྱི་ལྷ་དང་འདོད་ལྷ་གོང་མ་ན་ཕོ་མོའི་དབང་བོ་མེད་ཀྱང་ཕོ་མོའི་བྱེ་བྲག་གི་ཁྱད་པར་ཡོད་་པའི་ཕྱིར། ཞེས་དང་། རྩ་བར། གཟུགས་ཀྱི་ཁམས་ན་བཅུ་བཞིའོ། །ཞེས་དང་།ཕོ་མོའི་དབང་དང་སྡུག་བསྔལ་དག། མ་གཏོགས་གཟུགས་གཏོགས། །ཞེས་སོགས་སོ། །གཟུགས་ཁམས་སུ་ཕོ་མོའི་ཁྱད་པར་རམ་བྱེ་བྲག་པ་མེད་ཅེས་མི་རིགས་ཏེ། ཡིག་ཆར། གཟུགས་ཁམས་པ་ལ་ཕོས་ཁྱབ་པར་ཐལ། ཕོ་མོའི་དབང་་ 97 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བོ་མེད་པའི་ཕྱིར་ན་མ་ཁྱབ་ཅིང་འདོད་མི་ནུས་ཏེ། ལུང་དང་འགལ་ཞིང་། ཕོ་མོའི་ངོ་བོ་ཡོད་པའི་ཕྱིར། ཞེས་སོ། ཁོ་ན་རེ། གཟུགས་ཁམས་སུ་ཕོ་མོའི་ཁྱད་པར་དང་བྱེ་བྲག་འབྱེད་པ་མི་རིགས་ཏེ། གཟུགས་ཁམས་པ་ཡིན་ན་ཕོ་ཡིན་པས་ཁྱབ་པའི་ཕྱིར། དེར་ཐལ། མངོན་པའི་རྒྱན་ལས། ཕོ་མོའི་དབང་བོ་མེད་པའི་གཟུགས་ཁམས་པའི་ལྷ་དང་བསྐལ་བ་དང་བོའི་མིའམ་ཕོ་ཡིན་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེས་ན་གཟུགས་ཁམས་པའི་ཕོ་ལ་ཕོས་ཁྱབ་པར་ཐལ། དེའི་ཕྱིར། འདོད་མི་ནུས་ཏེ། ཊཱིཀར་གསུངས་པའི་དོན་ནི་མདོ་སྡེ་བའི་ལུགས་བརྗོད་པར་འདྲ་སྟེ། དེ་ཉིད་ལས། ཕོ་མོའི་དབང་བོ་མེད་པའི་གཟུགས་ཁམས། ནས་ཞེས་བྱ་བ་ནི་མདོ་སྡེ་བ་ལ་སོགས་པས་བརྗོད་པ་ཡིན་ནོ་ཞེས་ཟེར་བ་ལ། ཁོ་ན་རེ། ཕོ་མོའི་ཁྱད་པར་ནུ་མའི་དབྱིབས་དང་ང་རོ་ཆེ་ཞན་གྱིས་ཁྱད་པར་འབྱེད་པ་ནི་ཁྱབ་པ་མ་ངེས་པའི་ཕྱིར་ཏེ། མིའི་ཕོ་ལ་ང་རོ་ཞན་པ་དང་ནུ་མའི་དབྱིབས་མོའི་དེ་དང་མཚུངས་པ་ཡོད་པའི་ཕྱིར། ཡང་ན་མིའི་མོ་ལ་ང་རོ་ཞན་པ་དང་ནུ་མའི་དབྱིབས་ཀྱང་ཁྱད་པར་མ་ངེས་ཏེ། ང་རོ་ཞན་པས་མ་ཁྱབ་པ་གང་ཞིག ནུ་མའི་དབྱིབས་ཀྱང་དེ་ལྟར་དུ་མ་ངེས་པའི་ཕྱིར་ན་དཔྱད་གཞི་མང་བོར་གནས་ཟེར་རོ། །ལག་པས་འདོར་ལེན་བྱེད་པ་ལ་དབང་བྱེད་ཅེས་བརྗོད་པ་ལ། ཁ་ཅིགལག་པ་མེད་པར་འདོར་ལེན་བྱེད་པ་མི་རིགས་པར་ཐལ། དེའི་ཕྱིར། རྣ་དབང་སྒྲ་ཐོས་པ་ལ་དབང་བྱེད་བྱས་པ་ལ། ཁ་ཅིག རྣ་དབང་མེད་པར་སྒྲ་མི་ཐོས་པས་ཁྱབ་པར་ཐལ། དེའི་ཕྱིར། འདོད་ན། སྦྲུལ་གྱི་མིག་གིས་སྒྲ་མི་ཐོས་པར་ཐལ།དེའི་ཕྱིར། ཁྱབ་སྟེ། དེའི་བདག་རྐྱེན་རྣ་དབང་མེད་པའི་ཕྱིར། འདོད་མི་ནུས་པར་ཀུན་གྱིས་ཤེས་སླའོ་ཟེར་རོ། །གོང་དུ་དེ་དག་ལ་ཁྱབ་པར་ངེས་པ་ནི་ཡིག་ཆས་ཕྱོགས་སྔ་རང་གཞན་གྱི་སྡེ་བ་དག་འགོག་ཚུལ་ལས་གོ་བར་བྱའོ་ཞེས་སྨྲ་བ་་་་ 98 ་

མཛོད་གནས་གཉིས་པ།མང་ངོ་། །ཁ་ཅིག་དབང་བོ་ལྔ་གའི་ཡིན་པ་ཡོད་འདྲ་སྟེ། སངས་འཕགས་ཀྱི་མིག་དབང་དག་དེ་ཡིན་པའི་ཕྱིར་ཏེ། དེ་དེ་དག་གི་དོན་རིམ་བཞིན་ཚང་བའི་ཕྱིར། དེར་ཐལ། དེའི་ཡུལ་ལྔ་བོ་རེ་རེ་ལ་དབང་བྱེད་པའི་ཕྱིར། འོ་ན། སྦྲུལ་གྱི་རྣ་དབང་དེ་དབང་བོ་དུ་མ་ཡིན་པར་འཇོག་རིགས་པར་ཐལ། དེའི་ཕྱིར།དབང་བོ་ལྔ་གས་རྣམ་ཤེས་བསྐྱེད་པའི་བདག་རྐྱེན་བྱེད་པ་ལ། ཁ་ཅིགདེ་ལྔ་ཅི་རིགས་ཡིན་ན་རྣམ་ཤེས་ཀྱི་བདག་རྐྱེན་བྱེད་པས་ཁྱབ་པར་ཐལ། དེའི་ཕྱིར། འདོད་ན། དེ་མཚུངས་ཀྱི་དབང་བོ་དག་གིས་ཀྱང་དེ་ལྟར་དུ་ཁྱབ་པ་རིགས་པར་ཐལ། དེའི་ཕྱིར། ཁ་ཅིག དེའི་ཁྱབ་པ་ནི་འདོད་རིགས་པ་ཁོ་ནར་ངེས་ཏེ། དེ་ལྔས་རང་རང་གི་རྣམ་ཤེས་བསྐྱེད་པའི་བདག་རྐྱེན་བྱེད་པའི་ཕྱིར།ཞེས་བྱ་བར་ངེས་སོ། །ཚོར་བ་ལྔ་བོ་དེས་ཀུན་ནས་ཉོན་མོངས་ལ་དབང་བྱེད་བྱས་པ་ལ། ཁ་ཅིག དེ་མི་འཐད་དེ། དེ་ཅི་རིགས་ལ་རྣམ་བྱང་ཕྱོགས་དུ་མར་གྲུབ་པའི་ཕྱིར། དེར་ཐལ། དེ་ཅི་རིགས་ལ་ཟག་མེད་སོགས་ཡོད་པར་ངེས་པའི་ཕྱིར་ཏེ། རྩ་བར། མཐོང་སྒོམ་མི་སློབ་ལམ་ལ་དགུ། །ཞེས་སོ་ཟེར་བ་ལ། ཁོ་ན་རེ། བརྗོད་ཚུལ་དེར་ངེས་པ་མེད་སྙམ་སྟེ། མངོན་པའི་རྒྱན་ལས། ཚོར་བ་ལྔ་དང་དད་སོགས་ལྔ་དང་ཀུན་ཤེས་བྱེད་སོགས་གསུམ་སྟེ་བརྒྱད་པོ་དེ་རྣམས་ནི་་་་་རིམ་པ་ལྟར་ཀུན་ནས་ཉོན་མོངས་པ་དང་རྣམ་པར་བྱང་བ་ལ་དབང་བྱེད་དེ།ཞེས་གསུངས་པས་སོ་ཞེ་ན། གཞན་དག་ན་རེ། དེ་ཁོ་ནར་གནས་པ་ཡིན་འདྲ་སྟེ།མཆིམས་ཊཱིཀ་ལས། ཚོར་བ་བདེ་བ་ཡིད་བདེ་བ་དང་། སྡུག་བསྔལ་ཡིད་མི་བདེ་བ་དང་། བཏང་སྙོམས་ཀྱིས་རིམ་པ་ལྟར་ཆགས་སྡང་རྨོངས་གསུམ་བསྐྱེད་པའི་ཕྱིར་དང་། ཞེས་པའི་དོན་གྲུབ་པའི་ཕྱིར་ཞེ་ན། ཁོ་ན་རེ། སྔར་དྲངས་པའི་རྩ་ཚིག་གི་དོན་མ་གྲུབ་པར་ཐལ། དེའི་ཕྱིར། འདོད་མི་ནུས་ཏེ། མཐོང་སྒོམ་མི་སློབ་ལམ་གྱི་བརྒྱད་པོ་རྣམ་བྱང་གི་ངོ་བོ་ཡིན་པའི་ཕྱིར་རོ། །ཞེས་དང་། ཡང་ན།་ 99 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བདེ་བ་ལ་སོགས་པས་ཀྱང་རྣམ་བྱང་ལ་དབང་བྱེད་པར་ཁ་ཅིག་གི་སྨྲས་པ་དེ་མི་་འཐད་པར་མ་བརྗོད་པའི་ཕྱིར་ཏེ། མངོན་པའི་རྒྱན་ལས། ཁ་ཅིག་ན་རེ། བདེ་བ་ལ་སོགས་པས་ཀྱང་རྣམ་བྱང་ལ་དབང་བྱེད་དེ། འདི་ལྟར་སྐྱེ་མཆེད་དྲུག་གི་མདོ་དང་། ཆེད་དུ་བརྗོད་པ་བསྡུས་པའི་སྡོམ་གྱི་ཚིགས་སུ་བཅད་པ་གཉིས་པའི་མདོ་ལས། བདེ་བར་འགྱུར་བའི་སེམས་མཉམ་པར་འཇོག་པར་འགྱུར་རོ། །ནས། ངེས་པར་འབྱུང་བ་ལ་བརྟེན་པ་དྲུག་གསུངས་པའི་ཕྱིར་རོ། ། ཞེས་ཟེར་རོ། །ཁ་ཅིག དད་སོགས་ལྔ་བོ་དེའང་རྣམ་བྱང་ལ་དབང་བྱེད་པས་ཁྱབ་པར་འཛིན་མི་རིགས་ཏེ། དེ་ཅི་རིགས་ཀྱིས་ཀྱང་ཀུན་ཉོན་ལ་དབང་བྱེད་པ་རིགས་པའི་ཕྱིར། དེར་ཐལ། མི་དགེ་བའི་དྲན་པ་ཏིང་ངེ་འཛིན་ཤེས་རབ་གསུམ་ནི་ཀུན་ནས་ཉོན་མོངས་པ་ལ་དབང་བྱེད་པའི་ཕྱིར་ཟེར་ན། རྟོགས་ལྡན་ཆེན་པོ་བ་ན་རེ། མི་དགེ་བའི་དེ་གསུམ་གྱིས་གཞི་གང་ལ་དབང་བྱེད་པ་མི་རིགས་ཏེ། དེ་དག་དབང་བོ་འཇོག་མི་རིགས་པའི་ཕྱིར། དེ་དག་རིམ་བཞིན་དད་སོགས་ལྔ་བོ་གང་རུང་ཡིན་ཀྱང་དད་སོགས་དབང་བོ་ལྔ་བོ་རིམ་བཞིན་གང་རུང་མ་ཡིན་པའི་ཕྱིར། ཁ་ཅིག འགྲེལ་བ་མངོན་པའི་རྒྱན་ལྟར་ཆགས་སྡང་རྨོངས་གསུམ་ཅི་རིགས་སྐྱེད་པ་ལ་དབང་བོ་ཞེས་བཞག་ན་མི་དགེ་བའི་དྲན་པ་་་་ཏིང་ངེ་འཛིན་ཤེས་རབ་སོགས་ནི་དབང་བོ་བཞག་རིགས་པར་འདྲ་སྟེ། མི་དགེ་བ་ཅི་རིགས་སྐྱེད་པར་བྱེད་པའི་ཕྱིར། དེས་ན་དད་སོགས་དབང་བོ་ལྔ་བོ་རྣམ་བྱང་ལ་དབང་བྱེད་པས་ངེས་པ་མེད་པའི་ཕྱིར་ཟེར་བ་ལ་ནི་དཀའ་སྟེ། དེ་ཉིད་ལས། ཚོར་བ་ལྔ་དང་དད་སོགས་ལྔ་དང་། ནས། རྣམ་པར་བྱང་བ་ལ་དབང་བྱེད་དེ། ཞེས་གསལ་ལོ། །རང་འགྲེལ་སལ། དེ་ལྟར་དེ་དག་གིས་ཉོན་མོངས་པ་རྣམས་ཀྱང་རྣམ་པར་གནོན་ལ་ལམ་ཡང་འདྲེན་པར་བྱེད་དོ། །ཞེས་པས་སོ། །ཁ་100 ་

མཛོད་གནས་གཉིས་པ།ཅིག་ཉོན་མོངས་པ་རྣམས་རྣམ་པར་གནོན་ལ་ལམ་ཡང་འདྲེན་པར་བྱེད་ན་རྣམ་་བྱང་ལ་དབང་བྱེད་པས་ཁྱབ་ན་ཀུན་ཤེས་ཀྱི་དབང་བོ་དང་བོ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། མཐའ་དཔྱོད་ལས། དེས་ན་དད་སོགས་ལྔ་ཁོ་ན་རྣམ་པར་བྱང་བྱེད་ཀྱི་དབང་བོ་ཡིན་ལ། ཀུན་ཤེས་ཀྱི་དབང་བོ་གསུམ་འདིར་རྣམ་པར་བྱང་བར་བྱེད་པའི་དབང་བོ་མ་ཡིན་པའི་ཕྱིར་ཏེ། དེ་གསུམ་རྣམ་པར་བྱང་བའི་བདག་ཉིད་ཡིན་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། ཀུན་ཤེས་ཀྱི་དབང་བོ་གསུམ་པོ་དེ་དབང་བོ་མ་ཡིན་ནམ་ཞེ་ན། ཤིན་ཏུ་མི་རིགས་ཏེ། ཡིག་ཆར། ཤེས་བྱ་ཆོས་ཅན། མི་ཤེས་པ་ཀུན་ཤེས་པར་བྱེད་པའི་དབང་བོ་དང་ཀུན་ཤེས་ཀྱི་དབང་བོ་དང་ཀུན་ཤེས་ལྡན་པའི་དབང་བོ་གསུམ་་་་་དབང་བོར་འཇོག་པའི་རྒྱུ་མཚན་ཡོད་དེ། དེ་གསུམ་གྱིས་རིམ་བཞིན་དུ་ཀུན་ཤེས་གཉིས་པ་གསུམ་པ་ལྷག་མེད་མྱང་འདས་ཀྱི་བར་ཐོབ་པ་ལ་གོང་ནས་གོང་་་་དུ་དབང་བྱེད་པ་གང་ཞིག་ཅེས་དང་། རྩ་བར། མྱང་ངན་འདས་སོགས་གོང་ནས་གོང་། །འཐོབ་པ་ལ་ནི་དབང་བྱེད་ཕྱིར། །ཞེས་གསུངས་པ་ལ། ཁོ་ན་རེ།དེའང་དཀའ་སྟེ། ཀུན་ཤེས་ལྡན་པའི་དབང་བོ་ནི་ལྷག་མེད་མྱང་འདས་ལ་དབང་བྱེད་པར་དཀའ་བའི་ཕྱིར། དེར་ཐལ། དགྲ་བཅོམ་ཐོབ་པའི་གང་ཟག་ཡིན་ན་ལྷག་མེད་མྱང་འདས་ཐོབ་པའི་གང་ཟག་ཡིན་པས་ཁྱབ་པའི་ཕྱིར་ཟེར་ན།ཁ་ཅིག ཀུན་ཤེས་ཀྱི་དབང་བོ་ཐ་མ་དེ་ལྷག་མེད་མྱང་འདས་ལ་དབང་བྱེད་པ་ནི་འདོད་དཀའ་སྟེ། ལྷག་མེད་མྱང་འདས་རྒྱུད་ལྡན་མི་སྲིད་པའི་ཕྱིར། ལྷག་མེད་པའི་རྒྱུད་ལ་ཤེས་པ་ལམ་བདེན་སོགས་མེད་པས་ཤེས་སམ་སྨོན་མེད་རྣམ་་་་་ཐར་གྱིས་གོ་སླ་བས་སོ་ཟེར་བ་ལ། ཁོ་ན་རེ། དེའང་སྐྱོན་དོགས་མེད་པར་སེམས་ཏེ། རྒྱལ་སྲས་མ་ལས། དེ་ལྟ་བས་ན་ཀུན་ཤེས་པ་དང་ལྡན་པའི་དབང་བོ་ནི་ཕུང་བོ་ལྷག་མ་མེད་པའི་མྱ་ངན་ལས་འདས་པར་དབང་བྱེད་པར་རྣམ་པར་་་་་་་་101 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཞག་གོ། ཞེས་བྱ་བར་གནས་སོ། །མངོན་རྒྱན་ལས། ལྷག་མེད་མྱང་འདས་འཐོབ་པ་ལ་དབང་བྱེད་པའི་ཕྱིར། ཀུན་ཤེས་ལྡན་པའི་དབང་བོ་བཞག་གོ་ཞེས་གང་སྤེལ་ལྟར་ངོས་བཟུང་ངོ་། །ཡང་ན། ཀུན་ཤེས་ལྡན་པའི་དབང་བོ་མཐོང་ཆོས་བདེར་གནས་ལ་དབང་བྱེད་དེ། དེ་ཉིད་ལས། ཀུན་ཤེས་ལྡན་པའི་དབང་བོ་ནི་མཐོང་བའི་ཆོས་ལ་བདེ་བར་གནས་པ་ལ་དབང་བྱེད་དེ། ཉོན་མོངས་ལས་རྣམ་པར་གྲོལ་བས་ཡིད་བདེ་བ་དང་ཤིན་ཏུ་སྦྱངས་པའི་བདེ་བ་དག་སོ་སོར་་་་་་་མྱོང་བའི་ཕྱིར་རོ་ཞེས་པའོ། །ཁ་ཅིག དགེ་བར་གྱུར་བའི་དད་སོགས་ལྔ་བོ་དད་སོགས་དབང་བོ་ལྔ་ལ་རིམ་བཞིན་འཇོག་པར་འདྲ་ཟེར་བ་ལ། ཁོ་ན་རེ། དད་སོགས་དབང་བོ་ལྔ་སྦྱོར་ལམ་ནས་ཐོབ་པ་མ་ཡིན་པར་ཐལ། དགེ་བའི་དེ་ལྔ་ནི་ལམ་མ་ཞུགས་ནས་ཀྱང་འཐོབ་པ་ཡོད་པའི་ཕྱིར། ལ་ལས་འདོད་མི་རིགས་ཏེ། རྩ་བར། སྡེ་ཚན་བདུན་ནི་གོ་རིམ་བཞིན། །ཞེས་པས་བསྒྲུབ་པ་ལ། རྟོགས་ལྡན་ཆེན་པོ་བས།བྱང་ཕྱོགས་སྡེ་ཚན་གྱི་དེ་ལྔ་དང་དད་སོགས་དབང་བོ་ལྔ་མི་འདྲ་བར་སྣང་སྟེ།དད་སོགས་དབང་བོ་ལྔ་ནི་རང་གཞན་མང་བོའི་རྒྱུད་དག་ལ་ཡོད་པས་དབང་་་་་བྱེད་པར་འདྲ་སྟེ། རྣམ་བྱང་གི་རྒྱུ་ཚོགས་པའི་དབང་དུ་བྱས་ནས་དེ་ལྔ་དབང་བོ་ཞེས་བརྗོད་པ་ཡིན་པའི་ཕྱིར་ན། ཁོ་ན་རེ། རྣམ་བྱང་གི་རྒྱུ་ཚོགས་པའི་གང་ཟག་ནི་སེམས་ཅན་རེ་འགའ་བ་ཞིག་འཇོག་དཀའ་སྟེ། དེའི་རྒྱུ་ཕྱོགས་རེ་བ་ཚོགས་པས་རྒྱུ་ཚོགས་པར་མི་འཛིན་པའི་ཕྱིར་ཟེར་བ་ན། ཁོ་ན་རེ། འོ་ན། དད་སོགས་དབང་བོ་ལྔས་རྣམ་བྱང་ལ་དབང་བྱེད་ཚུལ་གཅིག་མེད་པར་ཐལ། སྔར་ལྟར་གང་བཀོད་ནའང་འགྲིག་སྙམ་པར་མི་འདུག་པའི་ཕྱིར་ཟེར་ན་དཔྱད་་་་་་་་་་དགོས་མང་ངོ་། །གྲངས་ཅན་པ་སོགས་ཀྱིས་དབང་བོ་ཉེར་གཉིས་སུ་གྲངས་ངེས་པར་མི་་་་102 ་

མཛོད་གནས་གཉིས་པ།འཛིན་ཏེ། ལུས་ཀྱི་དབང་བོ་ལྔ་སོགས་དབང་བོ་ཡིན་པའི་ཕྱིར། དེར་ཐལ།ལག་པས་ལེན་པ་ལ་དབང་བྱེད། རྐང་བས་འགྲོ་བ་ལ་དབང་བྱེད། རྐུབ་ཀྱིས་རྟུག་པ་འདོར་བ་ལ་དབང་བྱེད། འདོམས་ཀྱིས་གཅི་བ་འདོར་བ་ལ་དབང་བྱེད་ཅེས་ཟེར་བ་ལ། འཐད་པར་མ་ངེས་པར་གསལ་ཏེ། ལག་པ་མེད་པར་ཁས་ཀྱང་ལེན་པ་ཡོད་པའི་ཕྱིར། ཁ་ཅིག དེས་ན། རྣ་དབང་གིས་སྒྲ་ཐོས་པ་ལ་དབང་བྱེད་པ་མི་རིགས་པར་ཐལ། རྣ་དབང་མེད་པར་སྒྲ་ཐོས་པ་ཡོད་པའི་ཕྱིར་ཏེ།སྦྲུལ་ལ་སོགས་པ་མང་བོས་མིག་གིས་སྒྲ་ཐོས་པ་ཡོད་པའི་ཕྱིར། གཞན་ཡང་། ཕོ་མོའི་དབང་བོའང་དབང་བོ་མི་འཐད་པར་ཐལ། དེ་མེད་ཀྱང་ཕོ་མོ་སོགས་མཚོན་བྱེད་དུ་མ་ཡོད་པའི་ཕྱིར་ཟེར་བ་སོགས་སོ། །ཡང་ན། ཚོར་བ་ལྔ་བོ་ཅི་རིགས་ལ་དབང་བོས་མ་ཁྱབ་པར་ཐལ ཡིད་མི་བདེ་བའི་ཚོར་བ་ལ་དབང་བོས་མ་ཁྱབ་པའི་ཕྱིར་ཏེ། དེ་མེད་པར་ཀུན་ཉོན་ལ་དབང་བྱེད་པ་དུ་མར་གྲུབ་པའི་ཕྱིར། དེ་བཞིན་དུ་འདོད་རྟེན་ལའང་མིག་མེད་པར་མིག་ཤེས་ལྡན་པ་ཡོད་པས་དེས་ན་མིག་དབང་དེ་ཉིད་ཀྱང་མིག་ཤེས་་་་སྐྱེ་བ་ལ་དབང་བྱེད་པ་མིན་ནམ་སྙམ་མོ་ཟེར་ན། དེ་དག་ནི་ཁས་ལེན་པའི་ཕྱོགས་ཙམ་ཡང་མེད་དེ། ཡིག་ཆར། གྲངས་ཅན་ལ་སོགས་པ་ཁ་ཅིག་ན་རེ།དབང་བོ་ཉེར་གཉིས་སུ་གྲངས་མ་ངེས་པར་ཐལ། ནས། དེ་མི་འཐད་པར་ཐལ།དེ་ལ་ཉེར་གཉིས་སུ་གྲངས་ངེས་པའི་ཕྱིར་ཏེ། ཉེར་གཉིས་སུ་གྲངས་ངེས་ཚུལ་གྱི་བྱེ་སྨྲས་ལན་མཛད་ཚུལ་སྟོན་པར། སེམས་ཀྱི་རྟེན་དང་། ནས། དེ་སྙེད་དོ།ཞེས་དང་། མདོ་སྡེ་བས་ཀྱང་ལན་མཛད་ཚུལ། ཡང་ན་འཇུག་པའི་རྟེན་དང་ནི།།ནས། དབང་བོ་རྣམས་ནི་གཞན་ཡིན་ནོ། །ཞེས་སོ། །ངག་གི་ཚིག་སྨྲ་བ་ལ་དབང་བྱེད་པ་མ་ཡིན་པར་ཐལ། ཚིག་སྨྲ་བ་སློང་བའི་ཁྱད་པར་ལ་བྱེད་པའི་ཕྱིར་ན། ཁ་ཅིག ངག་གིས་ཚིག་སྨྲ་བ་ལ་དབང་བྱེད་པ་ནི་ལེགས་པར་སྙམ་སྟེ།103 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཚིག་སྨྲ་བ་ངག་ལ་བརྟེན་ནས་བྱུང་བའི་ཕྱིར། གཞན་ཡང་། དབང་བོ་ཉེར་གཉིས་སུ་གྲངས་མ་ངེས་པར་ཐལ། ལམ་འོག་མ་ཡིན་ན་དབང་བོ་ཡིན་པས་ཁྱབ་པའི་ཕྱིར་ཏེ། དེ་ཡིན་ན་རང་གི་མི་མཐུན་ཕྱོགས་ཀྱི་མགོ་གནོན་ཀྱང་ལམ་གོང་མ་ཡང་འདྲེན་པར་བྱེད་པའི་ཕྱིར།་ ཁྱབ་སྟེ། དད་སོགས་དབང་བོ་ལྔ་དབང་བོ་འཇོག་པའི་རྒྱུ་མཚན་རིགས་པའི་ཕྱིར། དེར་ཐལ། མཐའ་དཔྱོད་ལས། དད་པ་དང་། བརྩོན་འགྲུས་དང་། ཏིང་ངེ་འཛིན་དང་། ཤེས་རབ་ཀྱི་དབང་བོ་ལྔ་ཆོས་ཅན། དབང་བོ་འཇོག་པའི་རྒྱུ་མཚན་ཡོད་དེ། རྣམ་བྱང་ལ་དབང་བྱེད་པའི་ཕྱིར་ཏེ། འཇིག་རྟེན་པའི་ལམ་གྱིས་བསྡུས་པའི་དྲོད་མན་ཆད་ཀྱི་དད་སོགས་ལྔས་རང་རང་གི་མི་མཐུན་ཕྱོགས་ཀྱི་ཉོན་མོངས་སོ་སོར་མགོ་གནོན་ཅིང་། ཆོས་མཆོག་གི་སྐབས་ཀྱི་སྟོབས་ཀྱིས་ལམ་ཡང་འདྲེན་པར་བྱེད་པས་སོ་སོར་དབང་་་་་་བྱེད་པའི་ཕྱིར། ཞེས་དཔྱོད་མཁན་འགའ་ཞིག་གིས་སྤྲོས་པ་ལ། གཞན་དག་ན་རེ། དགྲ་བཅོམ་པ་དང་སངས་འཕགས་སོགས་ཀྱི་དད་སོགས་ལྔ་དབང་བོ་མ་ཡིན་པར་ཐལ། དེ་དག་གིས་དབང་བྱེད་ཚུལ་མེད་པའི་ཕྱིར་ཏེ། དེས་ཉོན་མོངས་ཀྱི་མགོ་མི་གནོན་ཅིང་། ཆོས་མཆོག་གི་སྟོབས་སོགས་འདྲེན་པར་མི་བྱེད་པའི་ཕྱིར། ཁ་ཅིག དེའི་ཉེར་གཉིས་ཀྱི་དད་སོགས་ལྔ་ནི་སྦྱོར་ལམ་དུ་ངོས་འཛིན་རིགས་པར་ཐལ། དེས་ཆོས་མཆོག་སྐབས་ཀྱི་སྟོབས་སོགས་འདྲེན་པའི་དབང་བོ་བྱེད་པའི་རྒྱུ་མཚན་རིགས་པའི་ཕྱིར་ན་དེ་ལ་ལན་བརྗོད་པར་སླའོ་ཟེར།ཁ་ཅིག འཛིན་ཚུལ་ཅན་གྱི་ཉོན་མོངས་ཡིན་ན་མཐོང་སྤང་ཁོ་ནས་ཁྱབ་ཟེར་ན། འོ་ན། དེ་ལ་སྒོམ་སྤང་མེད་པར་ཐལ། དེའི་ཕྱིར། འདོད་ན། དེ་ལ་དབང་ཤེས་མེད་པར་ཐལ། དེའི་ཕྱིར། ཁྱབ་སྟེ། དབང་ཤེས་ལ་འཛིན་ཚུལ་ཅན་གྱིས་ཁྱབ་པའི་ཕྱིར་ཏེ། དེ་ལ་འཛིན་ཚུལ་ཅན་མ་ཡིན་པ་མེད་པའི་ཕྱིར། དེས་ན་དབང་ཤེས་ཀྱི་འདོད་ཆགས་ཆོས་ཅན། དེར་ཐལ། དེའི་ཕྱིར། ཆོས་ཅན།་ 104 ་

མཛོད་གནས་གཉིས་པ།མཐོང་སྤང་ཡིན་པར་ཐལ། འཛིན་ཚུལ་ཅན་གྱི་ཉོན་མོངས་ཡིན་པའི་ཕྱིར། ཁྱབ་པ། རྟེན་འབྲལ་མཐའ་དཔྱོད་ཀྱིས་གྲུབ་པའི་ཕྱིར། འདོད་མི་ནུས་ཏེ། དབང་ཤེས་ཡིན་པའི་ཕྱིར་ན་བརྟག་པའི་གནས་མང་ངོ་། །ཚོར་བ་ལྔ་ལས་བཏང་སྙོམས་ནི་ལུང་མ་བསྟན་ཟེར་ན། འོ་ན། དབང་བོ་ཉེར་གཉིས་ནང་དུ་ལུང་མ་བསྟན་བརྒྱད་གསུང་བ་མི་རིགས་པར་ཐལ། དེ་ལ་དགུར་ངེས་པའི་ཕྱིར་ཏེ། དེའི་ཚོར་བ་བཏང་སྙོམས་དེ་ལུང་མ་བསྟན་ཡིན་པའི་ཕྱིར། འདོད་མི་ནུས་ཏེ། ལུང་མ་བསྟན་བརྒྱད། ཅེས་གསུང་བའི་ཕྱིར་ན། ཁོ་ན་རེ། དེའང་དཔྱད་པར་བྱས་ན་དེའི་ཚོར་བ་བཏང་སྙོམས་དེ་ལུང་མ་བསྟན་ཡིན་པར་ངེས་པ་དོན་དུ་སྣང་སྟེ། དེ་དགེ་རྩ་ཆད་པའི་གང་ཟག་གི་རྒྱུད་ལ་ཡོད་ལ།ཆགས་པ་དང་བྲལ་བའི་གང་ཟག་གི་རྒྱུད་ལའང་ཡོད་པའི་ཕྱིར། ཁྱབ་པ་ཡིག་ཆས་འགྲུབ་ཟེར་ན། དེའང་འགྲུབ་དཀའ་སྟེ།རྣམ་གསུམ་གཞན་ནི་རྣམ་པ་གཅིག། ཅེས་པས་བརྟག་སླའོ། །སྒོམ་ལམ་གྱི་ངོ་བོར་གྱུར་བའི་དད་སོགས་ཡིན་ན་ཀུན་ཤེས་པའི་དབང་་་བོ་ཡིན་པས་ཁྱབ་པའི་ཕྱིར། འདོད་ན། སྒོམ་ལམ་ལ་ཟག་མེད་ཀྱིས་ཁྱབ་པར་ཐལ། དེའི་ཕྱིར། འདོད་ན། སྒོམ་ལམ་ལ་ཟག་བཅས་མེད་པར་ཐལ། དེའི་ཕྱིར།འདོད་ན། ཁོ་ན་རེ། མི་འཐད་པར་གོ་སྟེ། འདི་ཉིད་ལས། སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ཅེས་གསུང་བ་ལ། ཁོ་ན་རེ།དེས་མི་གནོད་དེ། དེ་ལ་སྒྲའི་བརྗོད་ཀྱི་གཉིས་ཡོད་པའི་དོན་ཡིན་ཟེར་ན།རྟོགས་ལྡན་ལ་ལས། དེས་ན་མཐོང་སྤང་དང་སྒོམ་སྤང་ལ་མུ་བཞི་མེད་པར་ཐལ།དེའི་ཕྱིར། འདོད་མི་ནུས་སམ་སྟེ། རྩ་བར། སྲིད་རྩེ་ལས་སྐྱེས་བཟོད་པ་ཡི། །གཞོམ་བྱ་མཐོང་བའི་སྤང་བྱ་ཉིད། །ལྷག་སྐྱེས་མཐོང་དང་སྒོམ་གཉིས་ཀྱིས། །ཞེས་ཅི་ཡང་མེད་མན་ཆད་ཀྱི་ཉོན་མོངས་མཐོང་སྤང་དང་སྒོམ་སྤང་གཉིས་ཀར་་105 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བསྟན་རིགས་པའི་ཕྱིར་ན། ཁ་ཅིག་ན་རེ། ཅི་ཡང་མེད་མན་ཆད་ཀྱི་ཉོན་མོངས་ལ་དེས་ཁྱབ་པར་ཐལ། དེའི་ཕྱིར། འདོད་ན། ཆགས་བྲལ་གཅིག་ཀྱང་མ་བྱས་པའི་སྡུག་བསྔལ་རྗེས་བཟོད་ཀྱི་སྤང་བྱར་གྱུར་བའི་དང་བོའི་སྡུག་བསྔལ་མཐོང་་་སྤང་གི་ཕྲ་རྒྱས་ཆོས་ཅན། དེར་ཐལ། དེའི་ཕྱིར། འདོད་ན། དེའི་དངོས་གཉེན་སྒོམ་ལམ་ཡོད་པར་ཐལ། དེའི་ཕྱིར། འདོད་ན། གང་ངོས་འཛིན་པར་བྱ། ཡང་ན། འདོད་ཉོན་གཅིག་ལ་ཆགས་བྲལ་མ་བྱས་པའི་འཕགས་རྒྱུད་ཀྱི་འདོད་ཉོན་དང་བོའི་དངོས་གཉེན་བར་ཆད་མེད་ལམ་གྱི་དངོས་སྐལ་གྱི་སྤང་བྱའི་འདོད་་་་་་ཉོན་དང་བོ་ཆོས་ཅན། མཐོང་སྤང་ཡིན་པར་ཐལ། དེའི་ཕྱིར་ན་དཔྱད་པར་བྱས་པས་གོ་རྒྱུ་སྣ་ཚོགས་གསུངས་སོ། །བདག་ཅག་གི་སྟོན་པ་ཡིན་ན་རྒྱལ་བ་ཡིན་པས་ཁྱབ་བྱས་པ་ལ། ཁོ་ན་རེ། དེ་ཡིན་ན་བདུད་བཞི་ལས་རྒྱལ་བས་ཁྱབ་པར་ཐལ། དེའི་ཕྱིར། འདོད་ན།དེས་ཀྱང་འཆི་བདག་གི་བདུད་བཅོམ་པར་ཐལ། དེའི་ཕྱིར། བྱེ་བྲག་ཏུ་སྨྲ་བ་ན་རེ། དེ་ནི་འདོད་པ་ཁོ་ན་ཡིན་ཏེ། ཡངས་པ་ཅན་དུ་སྐུ་ཚེ་བྱིན་གྱིས་བརླབས་པས་འཆི་བདག་གི་བདུད་ལས་རྒྱལ་ལོ། གཞན་དག་དེས་གོ་བར་བྱ་ཟེར་ན།གཞུང་གི་དགོངས་པ་འགྲོ་སྙམ་སྟེ། མཆིམས་མཛོད་ལས། བྱེ་བྲག་ཏུ་སྨྲ་བ་ན་རེ།བདུད་བཞི་ལས་རྒྱལ་བར་བྱ་བའི་ཕྱིར་ཏེ། བྱང་ཆུབ་ཀྱི་ཤིང་དྲུང་དུ་ནི་ཉོན་མོངས་པ་དང་ལྷའི་བུའི་བདུད་ལས་རྒྱལ་ལོ། །ཡངས་པ་ཅན་དུ་སྐུ་ཚེ་བྱིན་གྱིས་བརླབས་པས་འཆི་བདག་གི་བདུད་ལས་རྒྱལ་ལོ། །རྩྭ་ཅན་དུ་སྐུ་ཚེ་བཏང་བས་ནི་ཕུང་བོའི་བདུད་ལས་རྒྱལ་བའི་ཕྱིར་རོ། །ཞེས་ཟེར་རོ། །ཞེས་གསུངས་པ་དང་། ཡིག་ཆར་ཡང་། རང་གི་སྟོན་པ་ཡིན་ན་རྒྱལ་བ་མ་ཡིན་པས་ཁྱབ་པར་ཁས་ལེན་མི་རིགས་པའི་ཕྱིར། བདུད་བཞི་བཏུལ་བའི་གང་ཟག་ཡོད་པའི་ཕྱིར།ཞེས་སོ། །་ 106 ་ ་

མཛོད་གནས་གཉིས་པ།སྲོག་ལ་རྣམ་སྨིན་གྱིས་ཁྱབ་པར་འདོད་ཚུལ་དང་དེ་ལ་རྣམ་སྨིན་གྱི་ཆ་དུ་མར་འདོད་ཚུལ་ཆེས་མང་བས། ཁ་ཅིག་ན་རེ། སྲོག་ལ་ནི་རྣམ་སྨིན་གྱིས་ཁྱབ་པར་འདོད་པ་ནི་མཁས་པའི་ལུགས་ཁོ་ན་ཡིན་ཏེ། སྲོག་ནི་རྣམ་སྨིན་ཞེས་ངེས་ཚིག་གིས་བསྟན་པས་གོ་སླའོ་ཟེར་ན། གཞན་དག་ན་རེ། དེ་ནི་སློབ་དཔོན་གྱི་ལུགས་ལྟར་མིན་ཏེ། གང་སྤེལ་ལས། དེ་ལྟ་བས་ན་ཏིང་ངེ་འཛིན་གྱི་མཐུས་འཕགས་པའི་སྲོག་གི་དབང་བོ་གང་ཡིན་པ་དེ་ནི་རྣམ་པར་སྨིན་པ་མ་ཡིན་ལ།དེ་ལས་གཞན་པ་ནི་རྣམ་པར་སྨིན་པ་ཡིན་ཏེ། ཞེས་དང་། ཡང་ན། བསམ་གཏན་གྱི་སས་བསྡུས་པའི་ཚེ་རིང་དུ་བཏང་བའི་སྲོག་ནི་རྣམ་པར་སྨིན་པ་མ་་་་་་་ཡིན་པའང་གོ་སྟེ། རང་གི་ཐུགས་གང་ལ་བྱེད་ཆོག་པའི་ཚེ་ཡིན་པར་འདྲ་བའི་ཕྱིར། ཁྱབ་སྟེ། མཆིམས་མཛོད་ལས། སློབ་དཔོན་ནི་ཏིང་ངེ་འཛིན་གྱི་མཐུ་ཁོ་ནས་སྔོན་གྱི་ལས་ཀྱིས་འཕགས་པའི་ཆེའི་དུས་ངེས་པ་ཟློག་ནས། ཏིང་ངེ་འཛིན་ལས་གསར་དུ་སྐྱེས་པའི་ཚེ་གཏོང་འཇོག་བྱེད་པར་འདོད་དོ། །ཞེས་དང་། ཡང་དེ་ཉིད་ལས། དེ་དང་དབྱངས་སྒྲོགས་ལྟར་ན་སྲོག་རྣམ་སྨིན་དུ་བཤད་པ་ནི་ཐ་མལ་བའི་དབང་དུ་བྱས་ནས་གཙོ་ཆེ་བ་ལ་དགོངས་པས་ཅི་དགར་བྱར་ཡོད་པའི་ཚེའང་ཡོད་དོ་ཞེས་སོ་གསུངས་པས་དང་། མངོན་རྒྱན་འདི་ཉིད་ལས། བཙུན་པ་དབྱངས་སྒྲོགས་ནི་བསམ་གཏན་གྱི་སྟོབས་ཀྱིས་གཟུགས་ན་སྤྱོད་པའི་འབྱུང་་་་བ་ཚེ་དང་མཐུན་པ་དག་མངོན་དུ་བྱེད་དེ། དེའི་སྟོབས་ཀྱིས་ཚེ་རིང་བར་བྱེད་པས་དེ་ནི་རྣམ་སྨིན་མ་ཡིན་ནོ། །ཞེས་གསལ་བར་སྲོག་ལ་རྣམ་པར་སྨིན་པས་མ་ཁྱབ་པར་བསྟན་ཏེ་ཞེ་ན། རིག་པ་དྭངས་གསལ་གྱི་དཔྱོད་ལྡན་ན་རེ། དེས་ན་དེའི་རྒྱུད་ལ་སྔོན་མེད་པའི་སྲོག་དབང་ཞིག་གསར་དུ་སྣེས་པར་ཐལ། ཏིང་ངེ་འཛིན་གྱི་མཐུས་འཕངས་པའི་སྲོག་དབང་དེ་དེ་ཡིན་པའི་ཕྱིར་ན། ཁ་ཅིག དེ་ལ་བཤད་ཚུལ་ཡོད་ཀྱང་སྐྱོན་འཇུག་དོན་མེད་པའི་ཕྱིར་ཏེ། རྣམ་སྨིན་གྱི་སྲོག་དེ་107 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཉིད་སྒྱུར་བ་དང་ཚེ་ལྷག་འདྲེན་པར་འདོད་པ་གཉིས་ལ་བྱེད་པར་འདྲ་བའི་ཕྱིར།འགྲེལ་བའི་མཆན་བུ་ལས། ལོངས་སྤྱོད་ཀྱི་རྣམ་སྨིན་ཚེར་སྒྱུར་བ་དང་ཚེ་ལྷག་འདྲེན་པར་འདོད་པ་གཉིས་ཀ་ལྟར་ཡང་ཚེ་ནི་སྔོན་གྱི་ལས་ཀྱི་རྣམ་སྨིན་ཡིན་ལ་་་ལོངས་སྤྱོད་དང་སྨོན་ལམ་སོགས་ནི་དེ་བསྒྱུར་བའི་རྐྱེན་ཙམ་ཡིན་ནོ། །ཞེས་ཟེར་བ་དག་ལ། ཁོ་ན་རེ། ལུས་རྟེན་གཅིག་ལ་རྣམ་སྨིན་གྱི་སྲོག་བཏང་ནས་རྣམ་སྨིན་མ་ཡིན་པའི་སྲོག་གཅིག་གསར་དུ་རྙེད་པ་ཡོད་པར་ཐལ། དེའི་ཕྱིར། འདོད་ན།ཆེས་མི་རིགས་ཏེ། དེ་འདྲའི་སྡོམ་ལྡན་ཡོད་ཚེ་སྡོམ་པ་བཏང་བས་ཁྱབ་པར་ཁས་ལེན་དགོས་སམ་སྟེ། དེའི་སྲོག་བཏང་ཚུལ་འདོད་པ་དེའི་ཕྱིར། ཁོ་ན་རེ། དེ་ནི་རྟག་ཏུ་ཁས་ལེན་པར་མི་རིགས་པའི་ཕྱིར་ཏེ། གང་སྤེལ་སལ། སྡོམ་པ་གཏོང་བའང་མ་ཡིན་ཏེ། སྔར་གྱི་རིས་མཐུན་པ་མ་སྐྱེས་པའི་ཕྱིར་རོ། །ཞེས་ལན་དུ་བརྗོད་ན། ས་ཁུ་རིན་པོ་ཆེའི་མཐའ་དཔྱོད་དུ། སྲོག་དབང་གཅིག་ལ་ལྡོག་ཆ་ནས་གཉིས་བཞག་ཅེ་ན་ཨེ་ཆོག་སྙམ། ཞེས་གསུངས་པས་ན། ཁོ་ན་རེ། དེ་ལྟར་ན་གང་ཟག་གཅིག་ཉིད་ལ་རྣམ་སྨིན་ཡིན་མིན་གྱི་སྲོག་དབང་གཉིས་བཞག་ཆོག་་པར་ཐལ། དེའི་ཕྱིར། ཡང་ན། གང་ཟག་གཅིག་གི་རྒྱུད་ལ་རྣམ་སྨིན་གྱི་སྲོག་དབང་དང་དེ་མ་ཡིན་པའི་སྲོག་གཉིས་འདོད་ན་ཚེ་རིང་བར་བཏང་བའི་སྲོག་་་་་དབང་དང་དེ་གཉིས་ག་ཡུན་ཚད་མཉམ་པར་ཐལ། དེའི་ཕྱིར། ཁ་ཅིག གང་ལྟར་ཡང་ལོངས་སྤྱོད་ཀྱི་རྣམ་སྨིན་ཚེར་སྒྱུར་བ་དང་ཚེ་ལྷག་དུ་འདྲེན་པ་ལ་རྣམ་་་སྨིན་ཡིན་པ་ལ་ནི་ཐམས་ཅད་དུ་ཕྱོགས་གཅིག་ཏུ་གནས་པར་མངོན་ཏེ། དེ་ཉིད་ལས། ལོངས་སྤྱོད་ཀྱི་རྣམ་སྨིན་ཚེར་སྒྱུར་བ་དང་། ཚེ་ལྷག་འདྲེན་པར་འདོད་པ་གཉིས་ཀ་ལྟར་ཡང་ཚེ་ནི་རྡོན་གྱི་ལས་ཀྱི་རྣམ་སྨིན་ཡིན་ལ། ཞེས་གསལ་ལོ། །དེས་ན། ཚེ་ལ་རྣམ་སྨིན་གྱིས་ཁྱབ་པར་འདྲ་བའི་ཕྱིར་ཞེ་ན། ཁོ་ན་རེ། ཤིན་ཏུ་འཐད་པར་སྣང་སྟེ། རྩ་བ་རང་ལས། སྲོག་ནི་རྣམ་སྨིན། ཞེས་གསུངས་པ་ལ།108 ་

མཛོད་གནས་གཉིས་པ། ་ཁོ་ན་རེ། དེ་ནི་ཐ་མལ་བའི་དབང་དུ་བྱས་པར་སློབ་དཔོན་དང་དབྱངས་སྒྲོགས་སོགས་མཐུན་པར་འདྲ་སྟེ། མཆིམས་ཊཱིཀ་ལས། དེ་དང་དབྱངས་སྒྲོགས་ལྟར་ན་སྲོག་རྣམ་སྨིན་དུ་བཤད་པ་ནི་ཐ་མལ་བའི་དབང་དུ་བྱས་ནས་གཙོ་ཆེ་བ་ལ་་་་་་་་་དགོངས་པས་ཅི་དགར་བྱར་ཡོད་པའི་ཚེའང་ཡོད་དོ། །ཞེས་གསུངས་པ་ལའོ། །ཁ་ཅིག དེའང་མཐའ་གཅིག་ཏུ་འཐད་པར་མ་ངེས་ཏེ། རྩ་བར། བཅུ་གཉིས་གཉིས་གསུངས་པ་མི་འཐད་པར་ཐལ། སྲོག་ལའང་རྣམ་སྨིན་ཡིན་མིན་གཉིས་ཡོད་པའི་ཕྱིར། རྟགས་ཁས་ཟེར་བ་ལ། འདོད་མི་ནུས་ཏེ། གཞན་དུ་ན་རྩ་ཚིག་བསྒྱུར་ནས་བཅུ་གཉིས་གཉིས་མི་ཟེར་གྱི་བཅུ་གསུམ་གཉིས་ཟེར་དགོས་པར་་་་་་་འགྱུར་རོ་ཞེ་ན། དཔྱད་པར་བྱ་བ་མང་ཞིང་དེའང་སྲོག་དང་ཚེ་ཁྱད་པར་འདོད་མཁན་མང་བོ་འབྱུང་བ་ལ། སྡོམ་དུ་གསལ་བས་སོ། །སྲོག་གཏོང་བ་ཡོད་པས་རྣམ་སྨིན་དུ་བཤད་ཟེར་ན། དེའང་འདོད་སྙམ་པར་མི་རིགས་ཏེ། ཏིང་ངེ་འཛིན་ལས་གསར་དུ་སྐྱེས་པའི་གཏོང་རྒྱུའི་ཚེ་ནི་རྣམ་སྨིན་དུ་མ་ངེས་པའི་ཕྱིར་ཏེ། སློབ་དཔོན་ནི་ཏིང་ངེ་འཛིན་གྱི་མཐུ་ཁོ་ནས་སྔོན་གྱི་ལས་ཀྱིས་འཕངས་པའི་ཚེ་དུས་ངེས་པ་ཟློག་ནས། ཏིང་ངེ་འཛིན་ལས་གསར་དུ་སྐྱེས་པའི་ཚེ་གཏོང་འཇོག་བྱེད་པར་འདོད་དོ། །ཞེས་གསུངས་པའི་ཕྱིར། དེ་ལྟར་དུ་སྡོམ་ལས། གཏོང་འཇོག་དགོས་པ་སློབ་དཔོན་གྱིས། །འཆི་དང་ཚེ་ལ་མངའ་བརྙེས་གསུངས། །ཞེས་དང་། སྡོམ་འགྲེལ་ལས། གཏོང་འཇོག་གི་དགོས་པ་ནི། མདོ་སྡེ་བ་དང་སློབ་དཔོན་གྱིས་འཆི་བ་དང་ཚེ་ལ་མངའ་བརྙེས་པའི་ཕྱིར་དེ་གཏོང་བར་མཛད་ལ། ཚེ་ལ་མངའ་བརྙེས་པའི་ཕྱིར་དུ་སྐུ་ཚེའི་འདུ་བྱེད་ཟླ་བ་གསུམ་དུ་བྱིན་གྱིས་རླབས་པར་བཞེད་ཅེས་སོགས་ཀྱིས་གཏོང་རྒྱུའི་ཚེ་ལ་་་་་རྣམ་སྨིན་གྱིས་ཁྱབ་པར་འཛིན་རིགས་ཟེར་བ་སོགས་ལའང་དཔྱད་དགོས། བྱེ་སྨྲའི་ལུགས་དེ་ལ་སྲོག་ལ་རྣམ་སྨིན་གྱིས་ཁྱབ་པར་འདོད་པ་ལྟར་ན། སྔོན་གྱི་་ 109 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལས་ཀྱིས་འཕངས་པའི་ཚེའི་དུས་ངེས་པ་ཟློག་ནས་ཏིང་ངེ་འཛིན་ལས་གསར་དུ་་སྐྱེས་པའི་ཚེ་གཏོང་འཇོག་སོགས་འདོད་དམ་མི་འདོད། དང་བོ་ལྟར་ན། དེ་ལ་རྣམ་སྨིན་མ་ཡིན་པ་གཅིག་འདོད་དགོས་པར་འགྱུར་ཏེ། སློབ་དཔོན་གྱི་རིགས་པས་སྒྲུབ་ཚུལ་ལྟར་དུ་སོང་བའི་ཕྱིར། ཁ་ཅིག དེའི་ལུགས་ལ་དེས་སྐྱོན་འཇུག་དོན་མེད་དེ། དགེ་བའི་ལས་མཐུ་ཆེ་བ་དེའི་མཐོང་ཆོས་ཀྱི་རྣམ་སྨིན་ཡིན་པས་ལན་ཞིག་ཐོབ་པའི་ཕྱིར་ཞེ་ན། འོ་ན། ཕྱི་མ་ལྟར་ན་འདིས་ཁེགས་པས་སོ་ཟེར་བའང་འདྲའོ། །ཁ་ཅིག་ན་རེ། ཏིང་ངེ་འཛིན་སོགས་ལས་གསར་དུ་སྐྱེས་པའི་ཚེ་ནི་རྣམ་སྨིན་གྱི་ཚེ་སྲོག་དེ་བསྒྱུར་བར་འདྲ་སྟེ། དཔེར་ན་ལོངས་སྤྱོད་ཀྱི་རྣམ་སྨིན་ཚེར་སྒྱུར་བ་དང་ཞེས་ཀྱང་ངོ་། །གལ་ཏེ་དེས་ན་ཏིང་ངེ་འཛིན་སོགས་ལས་གསར་དུ་སྐྱེས་པའི་སྲོག་རྣམ་སྨིན་ལས་གཞན་དུ་མེད་པར་ཐལ། སྔ་མའི་རྒྱུ་མཚན་སོགས་ལས་དེ་ལྟར་དུ་གོ་སླ་བའི་ཕྱིར། གཞན་དག་གིས། ཚེ་ལ་རྒྱས་བྱུང་ཡོད་ཅེས་སྨྲ་བ་ལ། རིགས་པ་འཛིན་པ་འགའ་ཞིག་གིས། དེ་མི་འཐད་དེ། རྒྱས་བྱུང་མིན་ཏེ་མི་བསགས་ཕྱིར། །ཞེས་སོ་ཟེར་ན། ཁོ་ན་རེ། དེ་ལ་རྒྱས་བྱུང་ཡོད་པར་ཐལ། ཏིང་ངེ་འཛིན་སོགས་ལས་སྲོག་རྒྱས་པ་ཡོད་པའི་ཕྱིར། མ་གྲུབ་ན།དེར་ཐལ། ཏིང་ངེ་འཛིན་གྱིས་སྐུ་ཚེ་བྱིན་གྱིས་རླབས་ནས་ཚེ་རྒྱས་པ་ཡོད་པའི་ཕྱིར། དེར་ཐལ། སྟོན་པས་ཟླ་བ་གསུམ་དུ་ཚེ་བྱིན་གྱིས་རླབས་ནས་ཚེ་རྒྱས་པར་ཏིང་ངེ་འཛིན་གྱིས་བྱིན་གྱིས་རླབས་པ་ཡིན་པའི་ཕྱིར། དེར་ཐལ། སྡོམ་ལས།ཡངས་པ་ཅན་དུ་འཚོ་བཏང་བས། །ཕུང་བཅོམ་བྱིན་རླབས་འཆི་བདག་བཅོམ། །ཞེས་གསུངས་པའི་ཕྱིར་ན་དཔྱད་པར་བྱ་བ་མང་ཞིང་འོག་ཏུ་འཆད་པར་འགྱུར།སྐྱེ་བ་སྔོན་མའི་སྲོག་དབང་སྐྱེ་བ་འདིའི་རྒྱུད་ལ་ཡོད་པར་སྨྲ་བའི་བྱེ་སྨྲ་་་་ལ། སྐྱེ་བ་སྔ་མ་དེ་མ་འགག་པར་སྐྱེ་བ་འདི་གྲུབ་པ་ཡིན་པར་ཐལ། སྐྱེ་བ་སྔ་མའི་སྲོག་དབང་དེ་སྐྱེ་བ་འདིའི་རྒྱུད་ལ་ཡོད་ཚུལ་དེའི་ཕྱིར། ཁྱབ་སྟེ། སྐྱེ་བ་འདིའི་110 ་

མཛོད་གནས་གཉིས་པ།རྒྱུད་ལ་སྔ་མའི་སྲོག་དབང་ཡོད་ཅེ་ན་དེ་མ་འགག་པར་གྲུབ་མཐའ་ལ་མ་ཞུགས་་་པས་ཀྱང་མཐོང་ནུས་པའི་ཕྱིར། ཡང་ན། སྐྱེ་བ་ཕྱི་མའི་སྲོག་ཀྱང་སྐྱེ་བ་འདིའི་རྒྱུད་ན་ཡོད་པར་ཐལ་བས་ཟློག་ཏུ་མེད་ཟེར། ཁོ་ན་རེ། སྐྱེ་བ་སྔ་མའི་སྲོག་དབང་གི་ལྷག་མ་ནི་ཞེས་བཤད་དུ་མེད་པར་ཐལ། སྐྱོན་སྟོན་ལུགས་དེའི་ཕྱིར།ཁ་ཅིག སྐྱེ་བ་སྔ་མའི་ཆེའི་ལྷག་མ་ཚེ་འདིར་དྲངས་པ་ཡོད་པས་ལན་ཞིག་འདེབས་རྒྱུ་ཞིག་བྱུང་ངོ་། །ཞེ་ན། ཁོ་ན་རེ། དེ་ལྟར་འདྲེན་ཚུལ་སྐྱེ་བ་སྔོན་མའི་རྟེན་ལ་མ་རྫོགས་པར་སྐྱེ་བ་འདིའི་རྒྱུད་ལ་སྨིན་ཞེ་ན། དེ་ནི་སྔར་ལྟར་འགྱུར་ཏེ།སྔོན་མའི་སྲོག་དབང་ཡང་སྐྱེ་བ་ཕྱི་མའི་རྒྱུད་ལ་བཟློག་ཏུ་མེད་པའི་ཕྱིར་ཏེ།དེའི་རྒྱུད་ལ་སྐྱེས་པར་ཁས་ལེན་དགོས་པར་འགྱུར་བའི་ཕྱིར་ཏེ། དེའི་རྒྱུད་ལ་སྨིན་པས་ཤེས་པར་བྱའོ། །ཁོ་ན་རེ། དེ་ལྟར་ན་དཔྱད་པར་བྱ་བ་ཡོད་ཀྱང་སྐྱེ་བ་སྔོན་མའི་ཚེའི་ལྷག་མ་གང་གི་རྒྱུད་ལ་མེད་ཅེས་འདོད་པ་ནི་ཆེས་མི་རིགས་པར་་་འགྱུར་བའི་ཕྱིར། གཞན་དུ་ན་གང་ཟག་དེ་ཉིད་ཚེ་དེའི་དུས་ཐོག་ཏུ་མ་ངེས་པར་འཆི་བའི་ངེས་པ་མེད་པས་ཁྱབ་པར་ཐལ་བ་དང་། ཚེ་ཟད་ནས་འཆི་བ་དང་ཚེ་མ་ཟད་པར་འཆི་བ་གཉིས་ཡོངས་སུ་གྲགས་པ་སོགས་མི་རིགས་པར་ཐལ་བ་སོགས་མང་ངོ་ཟེར་བ་སོགས་བློ་དང་ལྡན་པ་དག་གིས་དཔྱད་པར་མཛོད། །བྱེ་སྨྲའི་ལུགས་ལྟར་ནའང་སྨོན་ལམ་གྱི་སྟོབས་ཀྱིས་ཚེ་རིང་བ་སོགས་་་་་་་མཐོང་ཆོས་འབྲས་བུ་ཡིན་པར་འདོད་འདྲ་སྟེ། མདོ་ལས། སྲོག་ནི་རྣམ་པར་སྨིན་པ་ཡིན་གྱི་འདས་པའི་ལས་ཁོ་ནའི་ནི་མ་ཡིན་ནོ། ཞེས་པས་འགྲུབ་ཟེར་བ་ལ། ཁོ་ན་རེ། དེས་ན་བྱེ་སྨྲའི་ལུགས་ལ་གསུམ་གྱིས་རིས་ནི་འཕེན་པར་བྱེད།ཅེས་པའི་དོན་མེད་དམ་ཞེ་ན། རིན་ཆེན་སྒྲོན་མེ་ལས། ཚེ་འཇོག་པའི་སྲོག་དེ་འཕེན་བྱེད་ལས་ཀྱི་འཕངས་འབྲས་ཡིན་པ་དང་ཚེ་འདིར་ཡོད་བྱད་ཕུལ་བ་་་་་་་་་སོགས་ཀྱི་འཕངས་འབྲས་མིན་ཀྱང་རྣམ་སྨིན་ཡིན་ཞེས་བཤད་ན་ཆོག་གམ་སྙམ་་་111 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྟེ། གང་སྤེལ་ལས། ཅིའི་ཕྱིར་ལྷུང་བཟེད་ལ་སོགས་ལ་ལྟོས་ཞེ་ན། ལྷན་ཅིག་བྱེད་པའི་རྐྱེན་ལ་ལྟོས་པའི་ཕྱིར། ཞེས་དང་། མདོ་ལས། འདས་པའི་ལས་ཁོ་ནའི་ནི་མ་ཡིན་ནོ། །ཞེས་སོགས་ཀྱིས་བཤད་སླ་བར་གསུང་བ་ལ། ཁོ་ན་རེ།དེའང་དཀའ་སྟེ། དེས་ན་སྲོག་ལ་རྒྱས་བྱུང་བྱེ་སྨྲས་འདོད་པར་འགྱུར་བས་རྒྱས་ལས་བྱུང་བ་ནང་གི་ལྔ་གསུང་བ་སོགས་དོན་མེད་པར་འགྱུར་བའི་ཕྱིར་ཟེར་བ་་་་དང་། མཐོང་ཆོས་ཀྱི་ཚེ་སོགས་རྣམ་སྨིན་མ་ཡིན་པར་ཐལ། སློབ་དཔོན་ལྟར་དུ་ཏིང་ངེ་འཛིན་དང་སྨོན་ལམ་ཅི་རིགས་ཀྱི་མཐུས་འཕངས་པའི་སྲོག་ཏུ་འདོད་པ་་དེའི་ཕྱིར། དེའི་ལུགས་ལ་ལན་ཞིག་འདེབས་རྒྱུ་བྱུང་བས་ཇི་ལྟར་འདེབས་དཔྱད།གཞན་དག་གིས། སློབ་དཔོན་ལུགས་ལ། ཏིང་ངེ་འཛིན་གྱི་འཕངས་པའི་སྲོག་དབང་ཡིན་ན་རྣམ་སྨིན་མ་ཡིན་པས་ཁྱབ་པར་ཐལ། གང་སྤེལ་ལས།དེ་ལྟ་བས་ན་ཏིང་ངེ་འཛིན་གྱི་མཐུས་འཕངས་པའི་སྲོག་གི་དབང་བོ་གང་ཡིན་་་་པ་དེ་ནི་རྣམ་པར་སྨིན་པ་མ་ཡིན་ལ། དེ་ལས་གཞན་པ་ནི་ནམ་པར་སྨིན་པ་ཡིན་ཏེ། ཞེས་པས་སོ། །ཁོ་ན་རེ། དེའང་དཀའ་སྟེ། ཁམས་གོང་མའི་སྲོག་དབང་རྣམ་སྨིན་ནི་ཏིང་ངེ་འཛིན་གྱིས་མ་འཕངས་པ་ནི་མི་རིགས་ཏེ། དེ་རང་རྒྱུ་ཏིང་ངེ་འཛིན་ལས་འཕངས་པས་དཔྱད་སླ་བའི་ཕྱིར། ཁོ་ན་རེ། གང་སྤེལ་གྱི་དེ་ཁོ་ནར་མ་ངེས་ཏེ། ཚེ་འདིའི་ཏིང་ངེ་འཛིན་ལས་གསར་དུ་སྐྱེས་པའི་སྲོག་ལ་ནི་རྣམ་སྨིན་མ་ཡིན་པས་ཁྱབ་པར་འདོད་པའི་ཕྱིར་ཏེ། དུས་ངེས་པ་ཅན་གྱི་ཚེ་དེ་བཟློག་ནས་ཏིང་ངེ་འཛིན་ལས་གསར་དུ་སྐྱེས་པའི་སྲོག་དབང་ངེས་པའི་ཕྱིར་་་་་་ཟེར། ཁམས་གོང་འོག་གི་སྲོག་གི་ཡིན་པ་ཡོད་མེད་བློ་ཆུང་བ་རྣམས་ཀྱིས་དཔྱད་ཚུལ་ཡོད་པར་སྣང་ཡང་མང་བར་འགྱུར་བས་མ་བྲིས། །གཏོང་འཇོག་གི་སྲོག་དང་ཚེའི་ཁྱད་པར། མཁས་པ་བཞིའི་རིམ་བཞིན་112 ་

མཛོད་གནས་གཉིས་པ།གཏོང་འཇོག་གི་དགོས་པ་བཤད་པས། དང་བོས་ནི། ཁ་ཅིག་ཚེའི་འདུ་བྱེད་འཇོག་པ་དེ་ཚེ་འདིའི་རྣམ་སྨིན་དུ་འདོད་ཅེས་བཤད་པ་ནི་བསམ་གཏན་ལ་་་་་་་་སྙོམས་པར་འཇུག་ཅིང་ལངས་ཏེ་དེ་ཚེ་རྣམ་སྨིན་དུ་འགྱུར་བར་བསམ་བཞིན་དུ་་བརྗོད་པས་དེ་ལྟར་འགྱུར་ཟེར། དེ་འགོག་ཚུལ་ཡིག་ཆར། དང་བོ་ལྟར་ན་ཚེའི་རྣམ་པར་སྨིན་པའི་ལས་མཐོང་ཆོས་ལ་མྱོང་བ་ཡང་མི་འཐད། ཅེས་གསུང་བ་ལ།ཁ་ཅིག སྔ་མ་དང་བྱེ་སྨྲ་གཉིས་མཐུན་པར་ཐལ། དེའི་ཕྱིར། ཁོ་ན་རེ། ཁྱབ་པ་གཏན་མེད་དེ། འདིས་ནི་ཚེ་འདིའི་རྣམ་སྨིན་ཁོ་ནར་འདོད་ལ་བྱེ་སྨྲས་ནི་ཚེ་སྔ་མའི་རྣམ་སྨིན་དུ་འདོད་པའི་ཕྱིར་ན་དཔྱད། དེས་ན་བཙུན་པ་མཐའ་ཡས་གོ་ཆ་དང་སློབ་དཔོན་གཉིས་མཐུན་པར་ཐལ། དེས་དང་བོ་འགོག་ཚུལ་དེའི་ཕྱིར།འདོད་མི་ནུས་ཏེ། ཡིག་ཆར། བཙུན་པ་མཐའ་ཡས་གོ་ཆ་ན་རེ། དེ་བཞི་ཀ་མི་འཐད་པར་ཐལ། ཞེས་དང་། ཡང་དེ་ཉིད་ལས། བཞི་བ་ལྟར་ན་སྔོན་གྱི་ལས་ཟད་པས་སྲོག་སྔོན་མེད་སྐྱེས་པས་འཆི་འཕོ་བྱས་པར་འགྱུར་བས་སྡོམ་པ་གཏོང་་བར་ཐལ་བའི་སྐྱོན་རྣམས་ཡོད་པའི་ཕྱིར་སོགས་སྨྲས་ཏེ། ཞེས་གསུངས་པའི་ཕྱིར། སློབ་དཔོན་གྱིས་དེ་ལ་ལན་འདི་ལྟར་བརྗོད་པར་བྱ་སྟེ། རྣམ་སྨིན་གྱི་ཚེ་དེ་ཏིང་ངེ་འཛིན་གྱིས་དུས་ངེས་པ་ཟློག་ནས་རྣམ་སྨིན་མིན་པར་སྒྱུར་བ་སོགས་ཡིན་ཞེས་ལན་འདེབས་པ་འདྲ་བས་བཙུན་པ་དེ་ཉིན་ལ་ལན་ཅི་ཡོད་ཅེ་ན་དཔྱད་་་་་་་པར་བྱ་དགོས།ཡང་སློབ་དཔོན་གྱིས་སྟོན་པས་ཚེ་གཏོང་འཇོག་བྱེད་པ་རྣམ་སྨིན་དུ་ཇི་་་ལྟར་འཇོག་ཅེས་བརྗོད་དོ། །དེས་ན་མཁས་པ་རང་རང་གིས་རྣམ་སྨིན་གྱི་དོན་དཔྱིས་ཕྱིན་པ་ཞིག་བཙལ་དགོས་པ་ལ། ཁ་ཅིག འབད་རྩོལ་ལ་མི་ལྟོས་པའི་ལུང་མ་བསྟན་ནི་རྣམ་སྨིན་གྱི་དོན་དུ་འདོད་སྙམ་སྟེ། གང་སྤེལ་ལས། སྤྱོད་ལམ་པ་དང་བཟོའི་གནས་པ་དང་སྤྲུལ་བ་རྣམས་ནི་ལུང་མ་བསྟན་ཡིན་ཡང་། འབད་113 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས་།ཝ་པས་བསྒྲུབ་པར་བྱ་བ་ཡིན་པའི་ཕྱིར་རྣམ་པར་སྨིན་པ་མ་ཡིན་ནོ། །ཞེས་དང་།རང་འགྲེལ་ལས། ལྷག་མ་རྣམས་ནི་རྣམ་པར་སྨིན་པ་ཡིན་ནོ། །སོགས་སུ་གསལ་ལོ་ཟེར་ནའང་དཔྱད་པར་བྱ་བ་མང་ཞིང་མང་བས་འཇིགས་ནས་མ་བྲིས། །གཟུགས་མེད་འཆི་སྲིད་གྲུབ་མ་ཐག་པ་ཡིན་ན་དབང་བོ་ཉེར་གཉིས་་་་་་་ནང་གི་གསུམ་ཙམ་འགག་མ་ཐག་པ་ཡིན་པས་ཁྱབ་པའི་ཕྱིར་ཟེར་བ་ལ། ཁ་ཅིག དེ་ནི་རྩ་བའི་དགོངས་པར་འགྲོ་སྙམ་སྟེ། རྩ་བར། གཟུགས་མེད་དག་ཏུ་འཆི་བ་ནི། །སྲོག་དང་ཡིད་དང་བཏང་སྙོམས་ཉིད། །འགག་པར་འགྱུར་རོ། །ཞེས་གསུངས་པའི་ཕྱིར། ཁ་ཅིག་ན་རེ། དེའང་འདིར་འདོད་དཀའ་སྟེ། ནམ་མཁའ་མཐའ་ཡས་ནས་དེར་སྐྱེས་པ་ན་དེ་གསུམ་བཏང་བ་མི་འཐད་པའི་ཕྱིར་ཏེ།དེས་ཡིད་དབང་དང་བཏང་སྙོམས་བཏང་བ་མི་རིགས་པའི་ཕྱིར་ཏེ། རྩ་བར།འཆི་འཕོ་སྐྱེ་བ་བཏང་སྙོམས་ལ། །ཞེས་བཟློག་ཏུ་མེད་པའི་དོན་དུ་བསྟན་པའི་ཕྱིར་ན། ཁོ་ན་རེ། དེ་ནི་དབང་བོ་ཉེར་གཉིས་ལས་གསུམ་ཙམ་བཏང་ཚུམ་མིན་ན་མི་འཐད་པར་སྣང་སྟེ། ཡིག་ཆ་རང་ལས་དེ་ལྟར་དུ་གསལ་བར་གསུངས་པའི་ཕྱིར་ཏེ། འདི་ཉིད་ལས། ཤེས་བྱ་ཆོས་ཅན། གཟུགས་མེད་དུ་དབང་བོ་དུ་ཞིག་ཅིག་ཅར་གཏོང་ཚུལ་ཡོད་དེ། གཟུགས་མེད་དག་ཏུ་འཆི་བའི་ཚེ་སྲོག་ཡིད་བཏང་སྙོམས་གསུམ་ཅིག་ཅར་འགག་པར་འགྱུར་བའི་ཕྱིར་ཏེ། རྩ་བར།གཟུགས་མེད་དག་ཏུ་འཆི་བ་ནི། །སྲོག་དང་ཡིད་དང་བཏང་སྙོམས་ཉིད། །འགག་པར་འགྱུར་རོ། །ཞེས་རྒྱ་ཆེར་བསྟན་པའི་ཕྱིར། དེ་དག་ལ་ཁྱབ་པ་ཡོད་དེ།མཐའ་དཔྱོད་ལས། འདི་རྙེད་ཚུལ་རྣམ་སྨིན་དུ་གྱུར་བ་ཁོ་ན་དང་གཏོང་ཚུལ་དབང་བོ་སྤྱིར་བཤད་པའི་རྒྱུ་མཚན་ཡོད་དེ། དབང་བོ་སྤྱིར་བཤད་པའི་ཞེས་པའི་ངེས་ཚིག་གིས་གོ་སླ་བའི་ཕྱིར་ཟེར་བ་དག་ལ། གཞན་དག་ན་རེ། དེའང་འཐད་དཀའ་སྟེ། གཟུགས་མེད་དུ་འཆི་བའི་གང་ཟག་གང་ཟག་མིན་པར་114 ་

མཛོད་གནས་གཉིས་པ།འགྱུར་བའི་ཕྱིར་ཏེ། དེར་ཡིད་དབང་རྣམ་ཤེས་སོགས་གང་ཡང་མི་ལྡན་པའི་ཕྱིར། དེར་ཐལ། དེས་ཡིད་དབང་བཏང་སྙོམས་གཉིས་ཀྱང་བཏང་ཚུལ་དེའི་ཕྱིར། ཁ་ཅིག གཟུགས་མེད་དག་ཏུ་འཆི་བ་ན་མ་སྒྲིབ་ལུང་མ་བསྟན་དང་ཉོན་མོངས་ཅན་གྱི་སེམས་ཅི་རིགས་ལ་གནས་པས། དེ་ཉེར་གཉིས་ལས་སྲོག་ཡིན་བཏང་སྙོམས་གསུམ་ཅིག་ཆར་དུ་བཏང་བ་དང་། དགེ་བའི་འཆི་སེམས་ལ་གནས་ཚེ་དེ་གསུམ་དང་དད་སོགས་ལྔ་བོ་ཅིག་ཅར་དུ་བཏང་བ་སོགས་འདོད་་་་་ཟེར་ན། དེ་དག་རིམ་བཞིན་མ་གྲུབ་པ་ཁས་ལེན་པར་བྱ་སྟེ། གང་ཟག་ཡིན་ན་སྔ་མ་གསུམ་མ་བཏང་བས་ཁྱབ་པ་དང་། འཆི་འཕོ་བས་དད་སོགས་ཀྱི་གཏོང་རྒྱུ་འབྱུང་ཚུལ་མེད་པའི་ཕྱིར། ཁ་ཅིག དད་སོགས་ཀྱི་དབང་བོ་ལྔ་འཆི་འཕོ་བས་གཏོང་ཚུལ་མེད་པ་ནི་མི་རིགས་ཏེ། ཡིག་ཆ་ཆེན་མོ་ལས། དགེ་སེམས་ལྡན་པ་ཆོས་ཅན། ཁྱོད་ཀྱིས་ཁམས་གསུམ་དུ་དབང་བོ་ཅིག་ཅར་གཏོང་ཚུལ་ཡོད་དེ།ཁམས་གསུམ་གྱི་སྔར་ཅིག་ཅར་འཆི་བའི་དབང་བོ་དེ་དང་དེའི་སྟེང་དུ་དད་་་་་་་་སོགས་ལྔ་རེ་བསྣན་པར་བྱ་བ་ཡིན་པའི་ཕྱིར། དེར་ཐལ། གཟུགས་མེད་དུ་བརྒྱད་དང་། ནས། གཏོང་བ་ཡིན་པའི་ཕྱིར། ཞེས་གསུངས་ཟེར་ན། ཁ་ཅིགདད་སོགས་ཀྱི་དབང་བོ་ལྔ་འཆི་འཕོ་བས་གཏོང་བ་ནི་ཁམས་འོག་མ་ནས་གོང་་་་མར་སྐྱེས་པ་ན་འོག་མས་སས་བསྡུས་ཀྱི་དེ་དག་གཏོང་བ་ལ་བྱེད་ཀྱི་གཞན་དུ་་་་་་འབྲལ་མེད་པའི་ཕྱིར་ཟེར་ན། ཁོ་ན་རེ། ཤིན་ཏུ་མི་རིགས་ཏེ། དེར་ནི་དབང་བོ་ཉེར་གཉིས་ཀྱི་ནང་ཚན་དེ་ཡིན་གྱི་གཞན་དུ་འབྲལ་མེད་པའི་ཕྱིར་ཏེ། དེ་དག་གིས་གཏོང་ཚུལ་བཤད་པའི་སྐབས་ཡིན་པས་བྱེ་བྲགགྱིཔ་ལ་བཤད་ན་ཆེས་ཤིན་ཏུ་དོགས་པ་མཐའ་མེད་པའི་ཕྱིར་ཟེར་བ་ལ།དཔྱོད་ལྡན་ལ་ལས། དེའང་དཔྱད་པར་བྱ་བ་མང་སྟེ། འདོད་པའི་གཟུགས་མིན་གྱི་དགེ་བ་དང་གོང་མ་དག་ནི་དངོས་གཞི་ཟག་མེད་སོགས་འཆི་་་་་115 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཕོ་བས་གཏོང་བ་ནི་མི་སྲིད་པ་ཡིན་པའི་ཕྱིར་ཏེ། རྩ་བར། འདོད་གཏོགས་དགེ་བ་གཟུགས་མིན་ནི། །རྩ་ཆད་གོང་དུ་སྐྱེས་པ་ལས། །ཉོན་མོངས་པ་ཅན་གཟུགས་མིན་ནི། །གཉེན་པོ་སྐྱེས་པས་རྣམ་ཉམས་འགྱུར། །ཞེས་པའི་དོན་ལ་ཁྱབ་པ་གཅོད་ཚུལ་ཡོད་པའི་ཕྱིར་ཟེར་བ་ལ། ཁོ་ན་རེ། དེས་ན་ཡིག་ཆ་དང་རྩ་བའི་གསུངས་ཚུལ་སོགས་ཇི་ལྟར་བཀོད་ཅེ་ན་དཔྱད་པར་བྱ་བ་མང་ངོ་། །འཆི་སེམས་དང་རྣམ་སྨིན་ལ་ནི་འཆི་འཕོ་བས་གཏོང་བར་བཤད་ཀྱང་་་་གཞན་རྣམས་ནི་འཆི་སེམས་ཀྱིས་གཏོང་རྒྱུ་མ་བཤད་པས་ན། ཁ་ཅིག་ན་རེ།འདོད་རྟེན་ཅན་གྱི་རང་རྒྱུད་ཀྱི་ཉོན་མོངས་ཀྱིས་འཆི་སེམས་བྱས་པ་ལ་ནི་དེ་་་་་་་དག་བརྒྱད་གཏོང་བ་མི་རིགས་པར་ཐལ། དད་སོགས་ལྔ་གཏོང་བར་མི་རིགས་པའི་ཕྱིར་ཏེ། འཆི་སེམས་ཀྱི་གཏོང་རྒྱུ་ནི་རྣམ་སྨིན་དང་འཆི་སེམས་ཅི་རིགས་བྱེད་དགོས་པའི་ཕྱིར། རྟགས་ཁས། མ་གྲུབ་ཟེར་ན། ཕྱོགས་སྔ་དག་གི་རྗེས་འབྲང་བ་ན་རེ། རྟགས་དེར་ཐལ། མཆིམས་ཊཱིཀ་ལས། འདིར་དབང་བོ་ཟག་མེད་རྣམས་ནི་འཆི་བ་ན་འགག་པར་མ་བཤད་དེ། དེ་དག་ནི་རྣམ་སྨིན་ཡང་མ་ཡིན་ཞིང་། འཆི་སེམས་ཀྱང་མ་ཡིན་ལ། འཆི་བ་ནི་དེ་དག་གི་གཏོང་རྒྱུའང་མ་ཡིན་པའི་ཕྱིར་ཏེ། ཞེས་གསལ་བར་མངོན་ནོ་ཟེར་ན། ཁོ་ན་རེ། དེ་དག་ནི་དངོས་ཟིན་ཙམ་ཡིན་གྱི་དོན་ལ་ནི་སྐྱེས་ཐོབ་དགེ་བས་འཆི་སེམས་བྱས་ན་དེ་་་་་་་གསུམ་གྱི་སྟེང་དུ་དད་སོགས་ལྔ་བཅས་འགག་གི་དེ་ལས་གཞན་མེད་པའི་ཕྱིར།དེར་ཐལ། མངོན་པའི་རྒྱན་ལས། སེམས་དགེ་བ་སྐྱེས་ཐོབ་པ་ལ་གནས་ཏེ་འཆི་བ་དག་ལ་ནི་ཁམས་གསུམ་པོ་ཐམས་ཅད་དག་ཏུ་སྔར་གྱི་གསུམ་ལ་སོགས་པ་་་་་་་རྣམས་ཀྱི་སྟེང་དུ་དད་སོགས་བསྣན་པའི་དབང་བོ་རྣམས་དུས་གཅིག་ལ་འགག་་་པར་འགྱུར་ཏེ། ཞེས་སྐྱེས་ཐོབ་དང་དད་སོགས་འཆི་བས་འགག་ཚུལ་ནི་དེས་འཆི་སེམས་བྱས་པས་བཤད་ཅེ་ན་དཔྱད་པར་བྱའོ། །116 ་

མཛོད་གནས་གཉིས་པ།རྩ་བར། བསམ་གཏན་གཏོགས་པའི་དགེ་བ་ནི། །ས་འཕོས་ཉམས་པ་དག་གིས་གཏོང་། །དེ་བཞིན་གཟུགས་མེད་གཏོགས་འཕགས་པ། །འབྲས་བུ་ཐོབ་སྦྱངས་ཉམས་པ་ལས། །ཞེས་ཉམས་ཚུལ་གསུངས་པ་ནི། ཁ་ཅིག རྩ་འགྲེལ་གཉིས་ཀྱི་དོན་ལ་བརྟག་ན་ཉོན་མོངས་མངོན་དུ་གྱུར་བ་ལས་ཟག་མེད་གཏོང་བ་གོ་བར་འགྲོ་སྙམ་མོ་ཟེར་ན་སྤྲོ་ཚུལ་མང་ངོ་། །ཁ་ཅིག སྐྱེས་ཐོབ་དང་དད་སོགས་མངོན་གྱུར་བ་འཆི་འཕོ་བས་གཏོང་བ་བྱེད་ཟེར་ན། དེའང་མི་རིགས་ཏེ། གཞན་དུ་ན་འདོད་པའི་སྐྱེས་ཐོབ་དགེ་བ་ཁམས་གོང་ན་ཡོད་པར་འདྲ་སྟེ། དེར་སྐྱེས་པ་ན་མངོན་གྱུར་བ་བཏང་ཞིང་ཞེས་མངོན་གྱུར་བ་ཞེས་ཚིག་གི་ནུས་པ་ཡོད་པའི་ཕྱིར། ཁ་ཅིག དགེ་བ་སྦྱོར་བྱུང་འཆི་འཕོ་བས་གཏོང་བ་མེད་པར་ཐལ། དེས་འཆི་སེམས་བྱས་པ་མེད་པ་གང་ཞིག རྣམ་སྨིན་ཡང་མིན་པའི་ཕྱིར། ཁྱབ་པ་འགྲེལ་ཚིག་གིས་འགྲུབ་པའི་ཕྱིར་ཟེར་བ་དག་ལ་དཔྱོད། ་སློབ་དཔོན་གྱི་ལུགས་ལ་སྐུ་ཚེ་བྱིན་གྱིས་རླབས་པའི་གང་ཟག་གི་རྒྱུད་ལ་་སྔོན་ལས་ཀྱི་རྣམ་སྨིན་གྱི་ཚེ་ཡོད་དམ་མེད། དང་བོ་ལྟར་ན་མི་རིགས་ཏེ། དེ་ལ་ཏིང་ངེ་འཛིན་གྱིས་གསར་དུ་ཚེ་བཞག་པ་ཡིན་པའི་ཕྱིར། མ་གྲུབ་ན། དེར་ཐལ།དེའི་ཚེ་དེ་ཏིང་ངེ་འཛིན་གྱི་གསར་དུ་བསྐྱེད་པའི་ཚེ་ཡིན་པའི་ཕྱིར། མ་གྲུབ་ན།དེར་ཐལ། མཆིམས་མཛོད་ལས། ཏིང་ངེ་འཛིན་ལས་གསར་དུ་སྐྱེས་པའི་ཚེ་གཏོང་འཇོག་བྱེད་པར་འདོད་དོ། །ཞེས་གསུངས། གཉིས་པ་ལྟར་ན་སྔར་རྒྱས་པར་སྤྲོས་ཟིན་པས་དཔྱད་དགོས། སློབ་དཔོན་གྱི་ལུགས་འདིར་ཡང་ཏིང་ངེ་འཛིན་གྱིས་གསར་དུ་བསྐྱེད་པའི་ཚེ་དེ་རྒྱས་བྱུང་ཡིན་པར་འདྲ་བས་དེ་ནི་སྔར་་་་ལས་ཀྱིས་འཕངས་པའི་རྣམ་སྨིན་གྱི་འབྲས་བུ་ཚེ་འདིར་རྒྱས་པའི་རྒྱུས་བསྐྱེད་་་་་་པའི་འབྲས་བུ་གཉིས་ཀར་འདོད་དམ་ཞེ་ན། ཁ་ཅིག འདོད་པ་ཁོ་ན་ཡིན་ཏེ།117 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དཔེར་ན། ཤིང་སྡོང་ཆེན་པོ་གཅིག་གི་ཚོགས་པ་ན་ས་བོན་གྱིས་བསྐྱེད་པའི་འབྲས་བུ་དང་ཆུ་ལུད་ཀྱིས་བསྐྱེད་པའི་འབྲས་བུ་མི་འགལ་བ་བཞིན་ཡིན་པའི་་་་་ཕྱིར། ཡང་ན། ཐོག་མར་ལས་ཅི་རིགས་ཀྱིས་འཕངས་པའི་རྣམ་སྨིན་གྱི་གཟུགས་ཕྲ་བ་ཞིག་ཕྱིས་སུ་དེ་རྒྱུ་ཅི་རིགས་ལ་བརྟེན་ནས་ཇེ་རྒྱས་སུ་སོང་སྟེ་དེ་འདྲའི་རྣམ་སྨིན་གྱི་གཟུགས་དེའི་ཚོགས་པའི་རྡུལ་ཕྲ་རགས་ཐམས་ཅད་ལ་རྣམ་སྨིན་གྱི་་་་་་་་་ཚོགས་པའི་གཟུགས་ལས་གཞན་མེད་པའི་ཕྱིར། དེས་ན། ཏིང་ངེ་འཛིན་ལས་གསར་དུ་སྐྱེས་པའི་ཚེ་གཏོང་འཇོག་སོགས་ཏིང་ངེ་འཛིན་དེ་ལས་སྐྱེས་པ་དང་་་་་སྔོན་གྱི་ལས་ལས་སྐྱེས་པ་གཉིས་ཀ་ཁས་བླང་བ་ལ་ཉེས་པ་མེད་པའི་ཕྱིར་ཟེར།གཞན་ཡང་། སློབ་དཔོན་གྱིས་རྒྱས་བྱུང་དང་རྣམ་སྨིན་གྱི་ཚེ་གཉིས་ཀྱི་ཡིན་པ་ནི་མི་འདོད་པར་འདྲའང་རིགས་པས་བརྟག་ན་དཀའ་གསུང་སྟེ། སྔོན་ལས་ཀྱི་རྣམ་སྨིན་དེ་ཉིད་རྒྱས་པའི་རྒྱུ་དང་འཕྲད་ན་རིམ་གྱིས་ཇེ་རྒྱས་སུ་འགྲོ་བ་ནི་་་་་་་་་མངོན་གྱུར་ཡིན་པས་དེ་འདྲའི་རྒྱས་བྱུང་དེ་སྔོན་ལས་ལས་བསྐྱེད་པ་མིན་ཟེར་བ་ནི་སྙོན་ལྡང་བའི་ནམ་མཁའ་ལས་སྡོད་དོ་ཟེར་བ་མང་ཞིང་གང་བཀོད་པ་ལྟར་་་་སྤྲོས་པ་རྒྱ་ཆེར་ཡོད་དོ། །ཁོ་ན་རེ། རྩ་བ་དེ་དག་ལ་ལན་གྱི་བཟློག་པ་མེད་དེ།སྔར་དྲངས་པ་ལྟར་གང་སྤེལ་ལས། དེ་ལྟ་བས་ཏིང་ངེ་འཛིན་གྱི་མཐུས་འཕངས་པའི་སྲོག་གི་དབང་བོ་གང་ཡིན་པ་དེ་ནི་རྣམ་པར་སྨིན་པ་མ་ཡིན་ལ་དེ་ལས་་་་་་་་གཞན་པ་ནི་རྣམ་པར་སྨིན་པ་ཡིན་ཏེ། ཞེས་གསལ་བོ་མཛད་དོ་ཟེར་བ་ལ་གཞན་དག་མང་བོ་ན་རེ། བསམ་གཏན་གྱི་ཏིང་ངེ་འཛིན་དག་གི་མཐུས་འཕངས་པའི་སྲོག་དབང་སོགས་འདོད་པའི་རྣམ་སྨིན་གྱི་ཚེ་དེ་ཉིད་བཟློག་ནས་་་ཏིང་ངེ་འཛིན་ཁོ་ནས་སྐྱེས་པའི་ཚེ་གཏོང་འཇོག་དེ་འདོད་པའི་སས་བསྡུས་ཡིན་་ནམ་གཟུགས་ཀྱི་སས་བསྡུས་ཡིན་ཟེར་ན། ཁོ་ན་རེ། དབྱངས་སྒྲོགས་ལྟར་ན་ལན་དཀའ་ཟེར་བ་དང་སློབ་དཔོན་གྱིས་ཅི་གསུང་དཔྱད་དགོས། རིན་ཆེན་118 ་

མཛོད་གནས་གཉིས་པ།སྒྲོན་མེ་ལས། ཕྱིས་ཀྱི་ཁ་ཅིག། རྣམ་སྨིན་དང་རྒྱས་བྱུང་གི་དབང་པོ་འགལ་བར་འདོད་པ་མི་འཐད་པར་ཐལ། ཞེས་གནོད་བྱེད་ཆེན་པོ་གཉིས་ཀྱིས་བཀག་པ་ནི་སློབ་དཔོན་ལུགས་ལྟར་ཡིན་ནམ་ཞེ་ན། སྔར་གྱི་དེའང་སློབ་དཔོན་ལུགས་ལ་རྣམ་སྨིན་དུ་བཟུང་བ་མི་ཆོག་པ་མེད་པས་སོ་ཟེར་ན། ཁ་ཅིག དེ་གཉིས་འགལ་བར་ཁས་ལེན་པར་མི་བྱ་སྟེ་དེ་ལྟར་ན་དེ་ཉིད་ལས། དེ་ལྟར་སྐྱེས་མ་ཐག་པའི་རྣམ་སྨིན་གྱི་ལུས་དང་ལོ་ཉི་ཤུ་ཡོན་པའི་རྣམ་སྨིན་གྱི་ལུས་ལ་ཆེ་ཆུང་མེད་པར་་་་་ཐལ་བ་དང་། རྣམ་སྨིན་དང་རྒྱས་བྱུང་གི་མིག་གཉིས་གོ་ས་ཐ་དད་དུ་ཡོད་ན་དབང་རྟེན་ཀྱང་སོ་སོར་འཇོག་དགོས་པས་མངོན་སུམ་གྱིས་གནོད་པ་དང་།ཞེས་པས་རྒྱ་ཆེ་བས་བསྟན་པ་ལ། ཁོ་ན་རེ། དེའི་རྒྱུ་མཚན་དང་བོ་ལྟར་ན་དཀའ་སྟེ། སྤྱིར་དེ་གཉིས་ལ་ཆེ་ཆུང་ཡོད་ཀྱང་སློབ་དཔོན་གྱི་ལུགས་ལྟར་ཏིང་ངེ་འཛིན་ལས་གསར་དུ་སྐྱེས་པའི་ཚེ་གཏོང་འཇོག་སོགས་ཀྱང་རྣམ་སྨིན་དུ་ཐལ་ལོ།།ཡང་ན། གང་ཟག་གཅིག་གི་རྒྱུད་ཀྱི་རྣམ་སྨིན་གྱི་མིག་དང་རྒྱས་བྱུང་གི་མིག་གཉིས་མི་འདྲ་བར་ཁས་བླངས་ན་དེ་འདྲའི་རྣམ་སྨིན་གྱི་མིག་གིས་གཟུགས་་་་་་་་་མཐོང་བ་ན་རྒྱས་བྱུང་གི་མིག་གིས་དེའི་མཐོང་བྱའི་གཟུགས་དེ་མཐོང་བས་ཁྱབ་་པ་ཡོད་དམ་མེད་ཅེ་ན། ཁ་ཅིག མིག་དེ་གཉིས་ཀྱི་མཐོང་བྱའི་གཟུགས་མི་འདྲ་བ་མེད་པས་གཉིས་ཀའི་ཡུལ་ཡིན་ཁྱབ་མཉམ་དུ་འདྲ་བའི་ཕྱིར་ཟེར་ན།དེའང་དངོས་སུ་ཁས་ལེན་པར་བྱ་སྙམ་པ་མི་རིགས་སྟེ། གཞན་དུ་ན་ལོ་ཉི་ཤུ་ལོན་པའི་མིག་དང་སྐྱེས་ཙམ་གྱི་མིག་གཉིས་ཀྱི་ཡུལ་མཉམ་པར་འགྱུར་བའི་ཕྱིར།ཕྱི་མའང་འདོད་དཀའ་སྟེ། དེ་གཉིས་གོ་ལ་གཅིག་ཏུ་གནས་ན་དེ་ཐོགས་བཅས་སུ་མིན་པར་འགྱུར་བ་དང་། ཡང་ན། དེ་གཉིས་ཕན་ཚུན་ཡིན་པའི་ཚུལ་དུའམ་ངོ་བོ་གཅིག་པའི་གནས་ན་སྐྱེས་ཙམ་གྱི་མིག་དེ་ཉིད་ལོ་ཉི་ཤུ་ལོན་པའི་རྒྱུད་ལ་་་་་ཡོད་ཅེས་སྨྲ་དགོས་པར་འགྱུར་བ་དང་། ཡང་ན། རྣམ་སྨིན་གྱི་མིག་དང་རྒྱས་119 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱུང་གི་དེ་གཉིས་སྔ་ཕྱི་རིམ་ཅན་དང་རྒྱུ་འབྲས་མིན་པར་འགྱུར་རོ་ཟེར་བ་་་་་་་་་་སོགས་མང་བས་སོ་ཟེར།ཁོ་ན་རེ། དང་བོ་འགོག་ཚུལ་དེའང་མི་རིགས་ཏེ། རྩ་བར། ཡོངས་རྫོགས་བྱེད་པ་དུ་མ་ཡིན། ཞེས་དང་། ལྷག་པས་གནོད་པ་ལྷག་པར་འགྱུར།ཞེས་གསུངས་པའི་ཕྱིར། ཕྱི་མ་འགོག་ཚུལ་འཐད་དཀའ་སྟེ། ཨ་ཁུ་རིན་པོ་ཆེའི་མཐའ་དཔྱོད་དུ། མི་གཅིག་གི་རྒྱུད་ལ་དུས་གསུམ་གྱི་མིག་དབང་གསུམ་དུས་གཅིག་ཏུ་ཡོད་པའི་ཕྱིར། དེའི་རྒྱུད་ལ་རྣམ་སྨིན་གྱི་མིག་དང་གོང་མའི་སས་བསྡུས་ཀྱི་རྒྱས་བྱུང་གི་ལྷའི་མིག་གཉིས་ཡོད་ཀྱང་། དེ་གཉིས་ཀྱི་དབང་རྟེན་སོ་སོར་མེད་ལ་དེ་གཉིས་ཀྱི་ཡུལ་ཡང་མི་གཅིག་པའི་ཕྱིར་ཤེས་གསལ་བོ་གསུངས་་་་་པས་སོ་ཞེ་ན། ཁ་ཅིག་ན་རེ། རིན་ཆེན་སྒྲོན་མེ་དེ་ཉིད་དུའང་། རྣམ་སྨིན་དང་རྒྱས་བྱུང་གི་ལུས་དབང་གཉིས་ཉེར་ལེན་སོ་སོ་པས་སྐྱེས་པས་སོ་སོར་འཇོག་རྒྱུ་་་་ཡོད་པའི་ཕྱིར། མ་གྲུབ་ན། མི་གཅིག་གི་རྒྱུད་ལ་རྒྱུན་ཐ་དད་པའི་ལུས་དབང་གཉིས་མེད་པར་ཐལ་ལོ། །ཞེས་གསུངས་པ་ལ། ཕྱིས་ཀྱི་མཁས་པ་ཁ་ཅིག་ན་རེ།གང་ཟག་གཅིག་གི་རྒྱུད་ལ་རྫས་རྒྱུན་ཐ་དད་པའི་ལུས་དབང་གཉིས་ཡོད་ན་དེ་་་་ལྟ་བུའི་མགོ་མི་འདྲ་བ་དུ་མའང་ཡོད་ཆོག་པར་ཐལ། དེའི་ཕྱིར། འདོད་ན།སེམས་ཅན་རེ་འགའ་བ་གཅིག་ལའང་མགོ་དང་མིག་སྣ་གྲངས་མཐའ་མི་ཟིན་་་་་་པར་ཐལ་ལོ་ཟེར་བ་ལ། ཡིག་ཆའི་དོན་འགྲེལ་མཁན་མཁས་པ་དག་གིས་དེས་གནོད་པར་མི་བྱ་སྟེ། ཅགང་སྤེལ་ལས། ནུར་ནུར་བོ་ལ་སོགས་པའི་གཟུགས་དབང་བོ་མ་ཡིན་པའི་རྣམ་པར་སྨིན་པ་ལས་སྐྱེས་པ་རྣམས་ཀྱང་དེའི་ཚེ་རྙེད་་་་་་་མོད་ཀྱི་དེ་དག་འདིར་ནི་མ་སྨོས་ཏེ་དབང་བོའི་སྐབས་སུ་བབས་པ་ཡིན་པའི་་་་་་་ཕྱིར་རོ། །ཞེས་སྡོམ་ཚིག་གིས་ཀྱང་དེ་བསྡུས་པའི་ཕྱིར། དཔྱོད་ལྡན་ལ་ལ་ན་རེ།ལུས་ལྡན་པའི་གང་ཟག་ཡིན་ན་དབང་བོ་གཞན་མི་ལྡན་པ་བཞག་ན་གང་ངོས་་་་120 ་

མཛོད་གནས་གཉིས་པ།འཛིན་པར་བྱ་ཞེ་ན། སྡོམ་ཚིག་ལས། ལྔ་དང་མི་ལྡན་གང་ཡིན་དཔྱད། །ཅེས་དཔྱད་བའི་རྣམ་གྲངས་སུ་གསུང་བ་རིན་ཆེན་སྒྲོན་མེ་ལས། ལུས་ལྡན་སོགས་ལ་དབང་བོ་གཞན་མི་ལྡན་ཚུལ་དཔྱད་པའི་གཞིར་གསུངས་པ་ཡིན་གྱི་བཞི་ཙམ་་་་་་ལྡན་པ་ཨེ་ཡོད་དཔྱད། ཞེས་ལེགས་གསུང་གནང་བ་ལའང་འཕེན་ཚུལ་སྣ་ཚོགས་ཡོད་གསུངས་ཀྱང་བརྗོད་པར་བྱ་བ་མང་བས་མ་སྤྲོས། བློ་ལྡན་དམ་པ་འགའི་རྩོད་ཚུལ་འགའ་ཞིག་བཀོད་ན། གང་ཟག་གི་རྒྱུད་ན་རྣམ་སྨིན་གྱི་མིག་དང་རྒྱས་བྱུང་གི་མིག་རྫས་ཐ་དད་པ་གཉིས་ཡོད་པ་ནི་དོན་ལ་སྙོན་མེད་པར་་་་་་ཁས་ལེན་དགོས་པས། དེས་ན་དེ་འདྲའི་རྣམ་སྨིན་གྱི་མིག་དེའི་གོ་སར་རྒྱས་བྱུང་གི་མིག་ཡོད་དམ་མེད་ཅེ་ན། དང་བོ་ལྟར་ན་སྔར་གྱི་དེ་གཉིས་གཟུགས་རགས་པ་མིན་པར་ཐལ་བ་དང་། དེ་གཉིས་ཕན་ཚུལ་གོ་ས་འགོག་ནུས་པ་མ་ཡིན་པར་ཐལ་བ་དང་། གང་ཟག་གཅིག་ལ་ལུས་གྲངས་མཐའ་མེད་པར་ཐལ་བས་སོ་ཞེ་ན་དཔྱད་པར་བྱ་བ་མང་ངོ་། །གཞན་དག་ན་རེ། རྣམ་སྨིན་ཡིན་ན་རྒྱས་བྱུང་མིན་མི་དགོས་ཏེ་ལས་ཀྱིས་འཕངས་པའི་རྣམ་སྨིན་གྱི་གཟུགས་ཆུང་ངུ་ཞིག་རྗེས་་སུ་རྒྱས་པར་བྱེད་པའི་རྒྱས་པའི་ལུས་སོགས་རྒྱས་པར་བྱེད་པ་དང་། གཞོན་ནུ་དེ་སྟོབས་སོགས་རྒྱས་པས་དར་མ་དང་དེའང་ཁ་ཟས་སོགས་ཀྱིས་མཐུ་ཡོངས་སུ་་སྨིན་པས་རྒྱས་པ་དང་མཐར་རྒས་པའི་བར་གྱི་ཉེར་ལེན་གྱི་ཕུང་བོ་ནི་སྔོན་ལས་་་ཀྱི་རྣམ་སྨིན་དང་ཚེ་འདིར་རྐྱེན་སྣ་ཚོགས་པས་བསྐྱེད་པའི་རྒྱས་བྱུང་དུ་ཁས་ལེན་པ་ནི་མཁས་པས་བཤད་པས་འཐད་ལྡན་ཡིན་ནོ་ཟེར་ན་རྟོགས་ལྡན་དག་གིས་་་་་དཔྱད་པར་ཞུ།བྱེ་སྨྲས་རྣམ་སྨིན་དང་རྒྱས་བྱུང་གཉིས་ཀྱི་ཡིན་པ་ཁས་ལེན་ནམ་མི་ལེན།དང་བོ་ལྟར་ན། འདོད་དཀའ་སྟེ། རང་འགྲེལ་ལས། དེ་ལ་མིག་ལ་སོགས་པ་བདུན་རྒྱས་པ་ལས་བྱུང་བ་རྣམས་ནི་རྣམ་པར་སྨིན་པ་མ་ཡིན་ནོ། །ལྷག་མ་121 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྣམས་ནི་རྣམ་པར་སྨིན་པ་ཡིན་ནོ། །ཞེས་གསུངས་པས་སོ། །ཕྱི་མ་ལྟར་ན་སྔོན་གྱི་ལས་ཀྱིས་བསྐྱེད་པ་དང་འཕྲལ་གྱི་རྒྱུས་བསྐྱེད་པའི་འབྲས་བུའི་ཡིན་པ་མེད་་་་་པར་འདོད་དགོས་པས་དེས་ན་མི་རིགས་ཏེ་སྔོན་ལས་ཀྱིས་བསྐྱེད་པའི་ཉེར་ལེན་་གྱི་གཟུགས་ཕུང་སོགས་རྒྱས་པའི་རྒྱུས་བསྐྱེད་དེ་དར་ལ་བབ་དེ་ནས་རྒས་ཤིང་་་་་འགག་པའི་བར་རེག་པའི་ཟས་དང་ཁ་ཟས་ཏིང་ངེ་འཛིན་ལ་སོགས་པས་བསྐྱེད་་པ་མངོན་གྱུར་ཡིན་པའི་ཕྱིར། དེས་ན་བྱེ་སྨྲས་ཇི་ལྟར་ལན་ཡོད་ཅེ་ན་ཁ་ཅིག་དེས་དོན་གྱི་དེ་གཉིས་ཀྱི་ཡིན་པ་ཁས་བླངས་པ་འདྲའོ་ཟེར་ན་སྔར་བཞིན་བརྟག་པར་གསུངས་སོ། །ཡང་ན། ཉིང་མཚམས་སྦྱར་བའི་སྐད་ཅིག་གཉིས་པ་ནས་དར་ལ་གནས་པའི་བར་གྱི་རྣམ་སྨིན་གྱི་གཟུགས་དེ་རྒྱས་བྱུང་ཡིན་པར་འདྲ་སྟེ།དེ་འདྲའི་རྣམ་སྨིན་གྱི་གཟུགས་དེ་རྒྱས་པའི་འཕྲལ་རྐྱེན་ལས་རྒྱས་པ་དང་འཕེལ་་བ་དང་དེ་བཞིན་དུ་རྒྱས་བྱུང་གི་གཟུགས་སོགས་ཅི་ཙམ་རྒྱས་པ་ན་དེ་འདྲའི་་་་་་་རྣམ་སྨིན་གྱི་གཟུགས་རྒྱས་པར་འགྲོ་བ་ཡིན་པའི་ཕྱིར་ཟེར་མཁན་མང་བས་ན།ཁོ་ན་རེ། དེ་ནི་དེ་རྒྱས་པའི་རྒྱུས་བསྐྱེད་པ་མིན་ཀྱང་རྒྱས་བྱུང་གི་གཟུགས་རྒྱས་པས་སྟོབས་ཤུགས་ཀྱིས་རྣམ་སྨིན་གྱི་དེ་དེ་འདྲའི་གཟུགས་རྒྱས་པར་འགྲོ་བས་་་་་་འདི་བ་དག་གིས་ལན་ཞིག་གནང་བར་འདྲའོ་ཟེར་ན། ཁོ་ན་རེ། དེ་དག་ཀྱང་ཁས་ལེན་པར་དཀའ་སྟེ། དེས་ན་བྱེ་སྨྲས་ཀྱང་གང་ཟག་གི་རྒྱུད་ལ་དུས་མཉམ་དུ་རྒྱས་བྱུང་གི་མིག་གཅིག་དང་རྣམ་སྨིན་གྱི་མིག་གཅིག་དེ་གཉིས་སོ་སོར་འདོད་དགོས་ན་གང་ཟག་དེ་ཉིད་ལ་མིག་བརྒྱ་སྟོང་སོགས་སུ་ཁས་འཆེ་བར་འགྱུར་ཞེས་སྨྲ་བ་མང་ངོ་། །དགེ་བ་ཡིན་ན་མ་ཆགས་པ་དང་མཚུངས་ལྡན་ཡིན་པས་ཁྱབ། བྱས་པ་ལ་གཞན་དག་ན་རེ། དགེ་བའི་ངོ་བོར་གྱུར་བའི་གཟུགས་སྒྲ་གཉིས་ཆོས་ཅན།དེར་ཐལ། དེའི་ཕྱིར། མ་གྲུབ་ན། དེར་ཐལ། གཟུགས་སྒྲ་གཉིས་ལ་དགེ་བ་ཡོད་122 ་

མཛོད་གནས་གཉིས་པ།པའི་ཕྱིར་ཏེ། རྩ་བར། ལུང་མ་བསྟན་བརྒྱད་དེ་དག་ཉིད། །གཟུགས་སྒྲ་མ་གཏོགས་གཞན་རྣམ་གསུམ། །ཞེས་སོ། །རྩ་རྟགས་ལ་ཁྱབ་པ་མེད་ཟེར་ན། དེར་ཁྱབ་པར་ཐལ། མཐའ་དཔྱོད་ལས། དགེ་བའི་མཚན་ཉིད་ཡོད་དེ། མ་ཆགས་པ་སོགས་དང་མཚུངས་ལྡན་གྱི་ཤེས་པ་དེ་དེ་ཡིན་པའི་ཕྱིར་ཏེ། རྩ་བར། དགེ་བ་བརྒྱད། ཅེས་གསུངས་པའི་ཕྱིར། གཞན་ཡང་། དྲི་མེད་ཀྱིས་དབང་བོའི་ཐོབ་པ་ཆོས་ཅན། མ་ཆགས་པ་སོགས་དང་མཚུངས་ལྡན་ཡིན་པར་ཐལ། དགེ་བ་ཡིན་པའི་ཕྱིར། དེ་བཞིན་དུ་སོ་སོར་བརྟགས་འགོག་ཆོས་ཅན། དེར་ཐལ། དེའི་ཕྱིར།ཁ་ཅིག། དགེ་བ་བརྒྱད་ཅེས་པའི་དངོས་བསྟན་གྱི་དགེ་བའི་དོན་ཟེར་ན། དེའི་དངོས་བསྟན་གྱི་དགེ་བ་བརྒྱད་པོ་གང་རུང་ལ་དགེ་བས་ཁྱབ་ཟེར་ན། འོ་ན།དེའི་དངོས་བསྟན་དད་པ་ལའང་དེ་ལྟར་དུ་ཁྱབ་པར་ཐལ། དེའི་ཕྱིར། འདོད་ན། དད་པ་དེའི་ཐོབ་པ་ཆོས་ཅན། དེར་ཐལ། དེས་དངོས་བསྟན་གྱི་དད་པ་ཡིན་པའི་ཕྱིར་ཏེ། དེ་འདྲ་གོ་སླ་བའི་ཕྱིར།འདུས་བྱས་ཡིན་ན་ཁྱོད་ལ་མཚན་ཉིད་སྐྱེ་སོགས་ཡོད་པས་ཁྱབ་པའི་་་་་་་ཕྱིར་ཏེ། ཐམས་ཅད་འདུ་བྱས་མཚན་ཉིད་དང་། །ཞེས་དང་། ཡིག་ཆར་ཡང་འདུ་བྱས་ཐམས་ཅད་ལ་མཚན་ཉིད་སྐྱེ་སོགས་བཞི་དང་ལྷན་ཅིག་ཏུ་སྐྱེས་པས་་་་་ཁྱབ་པར་གསུང་བས་དེས་ན། མ་འོངས་པ་མི་སྐྱེ་བའི་ཆོས་ཅན་ལའང་མཚན་ཉིད་སྐྱེ་སོགས་བཞི་དང་ལྷན་ཅིག་ཏུ་སྐྱེས་པར་ཁས་ལེན་ནམ་ཞེ་ན་འོག་ཏུ་སྤྲོ་་་་་་ངེས་སོ། །གོང་སྨྲོས་ལྟར་རྒྱས་བྱུང་ལ་རྒྱུད་ཀྱི་བསྡུས་པས་ཁྱབ་མ་ཁྱབ་རྩོད་རྒྱུ་ཡོད་དོ། །ཁ་ཅིག་འདོད་པར་ཉིང་མཚམས་སྦྱར་མ་ཐག་པ་ལ་རྣམ་སྨིན་གྱི་དབང་བོ་དྲུག་ཙམ་རྙེད་པས་ཁྱབ་པའི་ཕྱིར། དེར་ཐལ། དེ་ཉིང་མཚམས་སྦྱར་མ་ཐག་པ་དེ་བརྫུས་སྐྱེས་སུ་ཉིང་མཚམས་སྦྱར་མ་ཐག་པ་ཡིན་པའི་ཕྱིར། ཁྱབ་སྟེ། འདོད་པར་དང་བོར་རྣམ་སྨིན་གཉིས། །རྙེད་དེ་བརྫུས་ཏེ་སྐྱེས་པས་མིན། །123 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་ཡི་དྲུག་གམ། །ཞེས་གསལ་བོ་མཛད་ཟེར་ན། ཁོ་ན་རེ། དེ་ལ་ཁྱབ་མཐའ་འཛིན་མི་རིགས་ཏེ། འདོད་པར་ཉིང་མཚམས་སྦྱར་ཁ་མ་ལ་རྣམ་སྨིན་གྱི་དབང་བོ་ལྡན་པ་ཡོད་པའི་ཕྱིར། དེར་ཐལ། གོང་ས་ལས་འོག་སར་སྐྱེ་ཁ་མ་ལ་ཡོད།འདོད་པ་ནས་འདོད་པར་སྐྱེས་ཁ་མ་ལའང་ཡོད་པའི་ཕྱིར་ཟེར་ཚུལ་ཡོད་དོ། །རྩ་བར། འབྲས་བུ་ཐ་མ་གཉིས་དགུས་འཐོབ། །ཅེས་དང་། བཅུ་གཅིག་དག་གིས་དགྲ་བཅོམ་ཉིད། །ཅེས་པའི་ཚིག་གོང་འོག་གཉིས་ཀྱིས་དགྲ་བཅོམ་པའི་འབྲས་བུ་དབང་བོ་དུས་ཐོབ་གསུང་བ་ལ་འབྲལ་མེད་ཡིན་ནམ་ཞེ་ན། སྐྱོན་མེད་དེ། མཐའ་དཔྱོད་ལས། དབང་བོ་དུ་ཞིག་གིས་དགྲ་བཅོམ་པ་ཉིད་འཐོབ་ཅེ་ན། སྨྲས་པ། བཅུ་གཅིག་གིས་འཐོབ་པོ་ཞེས་གསུངས་པ་མི་འཐད་པར་ཐལ།འབྲས་བུ་ཐ་མ་གཉིས་དགུས་འཐོབ་པར་འདོད་པའི་ཕྱིར་ན་མ་ཁྱབ་སྟེ། དགྲ་བཅོམ་ཐོབ་པའི་ཚེ་སེམས་རྟེན་དེ་ལ་དབང་བོ་སྔར་བཤད་པའི་དགུ་ཁོ་ནར་ངེས་ཀྱང་། གང་ཟག་འགའ་ཞིག་ཡང་ཡང་ཉམས་ནས་འཐོབ་ཚེ་སེམས་རྟེན་ལ་ཚོར་བ་བདེ་བ་ཡིད་བདེ་བཏང་སྙོམས་གསུམ་ལ་སོ་སོར་རྟེན་པའི་གང་ཟག་གཅིག་་་་་སྲིད་པས་ན། ཆོས་མངོན་པ་ལས་དེ་ལྟར་བཤད་པའི་ཕྱིར། ཞེས་གསུངས་སོ། །ཁ་ཅིག་ན་རེ། དབང་བོ་བཅུ་གཅིག་དག་གིས་ཐོབ་པའི་དེ་འདྲའི་དགྲ་བཅོམ་པ་ཆོས་ཅན། དབང་བོ་དགུ་ཁོ་ནས་ཐོབ་པར་ཐལ། ཡིག་ཆ་རང་ལས། དགྲ་བཅོམ་ཐོབ་པའི་ཚེ་སེམས་རྟེན་དེ་ལ་དབང་བོ་སྔར་བཤད་པའི་དགུ་ཁོ་ནར་ངེས་ཀྱང་། ཞེས་གསུངས་པའི་ཕྱིར། དེ་ནི་ཕྱི་མ་བཅུ་གཅིག་དག་གིས་འཐོབ་གསུངས་པ་མི་འགལ་བར་བཤད་མ་ཐག་པ་ལྟར་ཡིན་པས། རང་འགྲེལ་སལ།དེ་ཇི་ལྟར་དགུ་དག་གིས་འཐོབ་ཅེ་ན། དེ་ནི་དགུ་ཁོ་ནས་འཐོབ་སྟེ། ཞེས་དང་།ཡང་དེ་ཉིད་ལས། དེའི་ཕྱིར་བཅུ་གཅིག་གིས་ཞེས་བཤད་ཀྱི་བདེ་བ་ལ་སོགས་པ་དུས་གཅིག་ཏུ་སྲིད་པ་ནི་མེད་དོ། །ཞེས་པས་དེ་གཉིས་ཀའི་གོ་ཚུལ་སོ་སོར་ཕྱེས་124 ་

མཛོད་གནས་གཉིས་པ།པ་ཡིན་པའི་ཕྱིར། ཁོ་ན་རེ། དེ་དགུས་ཐོབ་པ་ལ་བཅུ་གཅིག་གིས་ཐོབ་པ་ཡོད་དམ་མེད། དང་བོ་ལྟར་ན་དགུ་ཁོ་ནར་བཤད་པ་ཉམས་ལ་ཕྱི་མ་ལྟར་ན་དགུ་ཞེས་ཁྱབ་མཐའ་མི་རིགས་པར་ཐལ། བཅུ་གཅིག་གིས་ཐོབ་པ་ཡོད་པའི་ཕྱིར།གཞན་ཡང་། དེ་དབང་བོ་དགུས་ཐོབ་པར་གསུང་བ་དགྲ་བཅོམ་པ་སྤྱིའི་འཐོབ་ཚུལ་མིན་པར་ཐལ། དགྲ་བཅོམ་པ་ལ་དེས་ཁྱབ་པ་མེད་པའི་ཕྱིར། འདོད་མི་ནུས་དེ། འབྲས་བུ་ཐ་མ་གཉིས་དགུས་ཐོབ། །ཅེས་གསུང་བས་ཤེས་སླ་བའི་ཕྱིར་ཟེར་བ་ལ། ཚིག་གི་འཕྲུལ་མང་ཞིང་། གང་ཞིང་དེས་དགྲ་བཅོམ་པའི་འབྲས་བུ་ལན་དུ་མར་ཐོབ་ནས་ཕྱི་མ་དགྲ་བཅོམ་པའི་འབྲས་བུ་ཚོར་བ་གསུམ་ལས་བཏང་སྙོམས་ཁོ་ནས་ཐོབ་པའི་དགྲ་བཅོམ་པ་དེ་ཆོས་ཅན། ཁྱོད་ཀྱིས་བདེ་དབང་སེམས་རྟེན་བྱས་པའི་མི་སློབ་ལམ་ཡང་ཐོབ་པར་ཐལ། བཅུ་གཅིག་གིས་ཐོབ་ཚུལ་དེའི་ཕྱིར། འདོད་ན། ཆོས་ཅན། དེ་འདྲའི་མི་སློབ་ལམ་དེ་ཐོབ་པ་དང་འགག་པ་གཉིས་ཀར་ཐལ། དེའི་ཕྱིར། འདོད་ན། དེའི་ཐོབ་པ་དེ་ལ་ལྡན་མི་ལྡན་དང་ཁམས་གསུམ་གྱི་ཉོན་མོངས་ཐོབ་པ་དང་སྤངས་པ་སོགས་ཡིན་མིན་ལ་་རྩོད་ཚུལ་ཡོད་ཟེར་རོ། །ཁ་ཅིག དགུས་ཐོབ་པར་གསུངས་པའང་དཀའ་སྟེ།སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་གྱི་སེམས་རྟེན་ལ་བདེ་དབང་དེས་དྲངས་་་་པའི་རྣམ་གྲོལ་ལམ་གྱི་སེམས་རྟེན་ལ་བཏང་སྙོམས་འོང་སྟེ་དེ་གཉིས་ཀྱི་སེམས་་་་་རྟེན་གཅིག་ཁོ་ནས་མ་ངེས་པའི་ཕྱིར་ཏེ། སྡོམ་ལས། སྒོམ་ལམ་ཡིན་ཡང་གཉིས་པ་ཡི། །ནས། ཟག་མེད་སྔ་མའི་རྒྱུན་ནམ་དཔྱད། །ཅེས་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་དང་དེའི་དྲངས་པའི་རྣམ་གྲོལ་ལམ་གཉིས་སེམས་རྟེན་གཅིག་མི་་་དགོས་ན་བཅུས་འཐོབ་པ་དང་བཅུ་གཅིག་གིས་ཐོབ་པར་གསུང་པའང་བཅུ་་་་་་་གཉིས་ཀྱིས་འཐོབ་པ་ཁས་ལེན་དགོས་པས་དཔྱད་གཞི་ཆེ་བར་མངོན་ནོ། །ཁ་ཅིག དགྲ་བཅོམ་པའི་འབྲས་བུ་དགུས་འཐོབ་པར་མི་རིགས་ཏེ། དེ་125 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཐོབ་བྱེད་མཐོང་ལམ་སོགས་ཀྱང་བཞག་ཆོག་པའི་ཕྱིར། དེར་ཐལ། འདོད་གཟུགས་ཀྱི་ཉོན་མོངས་སྤངས་པའི་རྣམ་གྲོལ་ལམ་དང་བར་ཆད་མེད་ལམ་་་་་་་་་་སོགས་ཀྱང་དེ་འཐོབ་བྱེད་ཡིན་པར་སྒྲུབ་སླ་བའི་ཕྱིར་ཟེར་ན། དེ་དག་གིས་མི་གནོད་དེ། ཨ་ཁུ་རིན་པོ་ཆེའི་མཐའ་དཔྱོད་དུ་འདི་དག་ནི་འབྲས་བུ་དེ་དངོས་སུ་ཐོབ་བྱེད་དང་ཐོབ་མ་ཐག་པའི་ལམ་ད་ལྟ་བའི་དབང་དུ་བྱས་ཀྱི། །ཞེས་གསལ་བས་སོ། །ཡང་ན་རྡོར་ཏིང་མ་འོངས་པ་ཡོད་དམ་མེད། །ཡོད་ན། དེ་ཆོས་ཅན། རང་འབྲས་དངོས་སུ་འཐོབ་བྱེད་མིན་པར་ཐལ། ཆོས་ཅན་དེའི་ཕྱིར།མ་གྲུབ་ན། རིན་ཆེན་སྒྲོན་མེ་ལས། ས་དྲུག་གིས་སེམས་རྟེན་བྱས་པའི་རྡོར་ཏིང་མ་འོངས་པ་ཡོད་པའི་ཕྱིར། ཞེས་གསུངས། འོ་ན། དེ་ཆོས་ཅན། རང་གི་དངོས་ཀྱི་འབྲས་བུ་མི་སློབ་ལམ་ཡིན་པར་ཐལ། རྡོར་ཏིང་ཡིན་ཚུལ་ཡོད་པའི་ཕྱིར་ཟེར་མཁན་ཀྱང་ཡོད་དོ། །ཁ་ཅིག མིའི་མངལ་དུ་ཉིང་མཚམས་སྦྱར་མ་ཐག་པ་དེའི་རྒྱུད་ལ་བར་སྲིད་པའི་སྲོག་དབང་ལྡན་པར་འདྲ་སྟེ། བར་སྲིད་པ་དེ་གཞན་གྱིས་བར་མ་ཆོད་པར་ཉིང་མཚམས་སྦྱར་བའི་ཕྱིར་ན་མ་ཁྱབ་བམ། ཁོ་ན་རེ། ཁྱབ་པར་ཐལ། དེ་འདྲའི་བར་སྲིད་པ་དེས་འདོད་པའི་སྲོག་དབང་མ་བཏང་བར་དེར་ཉིང་་་་་་་་་་་་་མཚམས་སྦྱར་བའི་ཕྱིར། མ་གྲུབ་ན། དེ་འདྲའི་བར་སྲིད་པ་དེ་ཆོས་ཅན། རང་དུས་སྐད་ཅིག་གཉིས་པར་འདོད་པའི་སྲོག་དབང་བཏང་བར་ཐལ། དེའི་ཕྱིར།འདོད་ན། དེའི་སྐད་ཅིག་གཉིས་པ་ཉིང་མཚམས་སྦྱར་མ་ཐག་པ་དེ་ཆོས་ཅན།འདོད་པའི་སྲོག་དབང་བཏང་བའི་དེ་ཡིན་པར་ཐལ། དེའི་ཕྱིར། འདོད་ན།ཆོས་ཅན། སྲོག་དབང་དང་ལྡན་པའི་དེ་མིན་པར་ཐལ། དེའི་ཕྱིར། འདོད་མི་ནུས་ཏེ། གང་ཟག་ཡིན་པའི་ཕྱིར་ཟེར་བ་ལ། ཁོ་ན་རེ། སྐྱོན་མེད་པར་བྱ་སྟེ།དེ་འདྲའི་བར་སྲིད་པ་དེ་དེའི་རྒྱུད་ཀྱི་སྲོག་དབང་དང་འདོད་པའི་སྲོག་དབང་་་་་126 ་

མཛོད་གནས་གཉིས་པ།གཉིས་ཀ་གཏོང་ཁ་མ་ཡིན་ཀྱང་དེའི་སྐད་ཅིག་གཉིས་པས་སྲོག་དབང་བཏང་མི་་དགོས་པའི་ཕྱིར། ཁ་ཅིག དེ་འདྲ་བའི་བར་སྲིད་པ་དེ་ཆོས་ཅན། ཁྱོད་འདོད་པའི་སྲོག་དབང་སྤྱི་ཙམ་གཏོང་ཁ་མ་ཡིན་ནམ་མིན།ནོ ཡིན་ན་དེའི་སྐད་ཅིག་གཉིས་པའི་རྒྱུད་ན་འདོད་པའི་སྲོག་དབང་མེད་པར་འགྱུར་ལ། མིན་ན་དེ་འཆི་སྲིད་ལ་མ་རེག་པར་མིའི་མངལ་དུ་ཞུགས་པར་འགྱུར་རོ་ཞེ་ན་རྣམ་གྲངས་མང་་་་བས་རྒྱ་ཆེར་དཔྱད་དགོས།དབང་བོ་ཉེར་གཉིས་ལས་མང་ལྡན་ཡིན་ན་བཅུ་དགུ་ལས་ལྷག་མི་ལྡན་་་པས་ཁྱབ་པའི་ཕྱིར། འདོད་ན། དེ་མ་ཁྱབ་པར་ཐལ། རིགས་ངེས་སངས་རྒྱས་མ་ཐག་པ་ལ་ཉི་ཤུ་ལྡན་པའི་ཕྱིར། མ་གྲུབ་ན། དེར་ཐལ། དེ་ལ་དྲི་མེད་ཀྱིས་དབང་བོ་གསུམ་ག་དང་ལྡན་པས་ཤེས་པའི་ཕྱིར། མ་གྲུབ་ན། དེ་གསུམ་ག་ལྡན་པར་ཐལ། དེ་གསུམ་ལས་དང་བོ་གཉིས་ལ་གཏོང་རྒྱུ་མ་བྱུང་བའི་ཕྱིར། མ་གྲུབ་ན། དེར་ཐལ། ཟག་མེད་ཀྱི་གཏོང་རྒྱུ་ལ་གསུམ་ལས་མེད་པས་དེ་གསུམ་པོ་གང་ཡང་མ་བྱུང་བའི་ཕྱིར། མ་གྲུབ་ན། དེར་ཐལ། ཟག་མེད་ཀྱི་དེ་ལ་གཏོང་ཚུལ་གསུམ་ལས་མེད་པར་ཐལ། འབྲས་བུ་ཐོབ་པས་དང་། དབང་བོ་སྦྱངས་པས་དང་། ཉམས་པས་གཏོང་རྒྱུ་གསུམ་ལས་མེད་པས་ཤེས་ནུས་པའི་ཕྱིར་ཏེ།འབྲས་བུ་ཐོབ་སྦྱངས་ཉམས་པ་ལས། །ཞེས་གསུམ་གྱིས་ཁ་ཚོད་ཆོད་པའི་ཕྱིར།ཁྱབ་སྟེ། རིགས་ངེས་སངས་རྒྱས་དེ་གང་ཡང་མ་བྱུང་བའི་ཕྱིར་ཏེ། འབྲས་བུ་འཐོབ་པས་མེད་དེ། དེས་འབྲས་གནས་ཐོབ་ཚུལ་བཤད་དུ་མེད་པའི་ཕྱིར།དབང་བོ་སྦྱངས་པས་མེད་དེ་དང་བོ་ཉིད་ནས་དབང་རྣོན་ཡིན་པའི་ཕྱིར།ཉམས་པས་མི་སྲིད་དེ་རིགས་ངེས་སངས་རྒྱས་འཕགས་པར་ངེས་པའི་ཕྱིར།དེས་ན། དེ་ལ་དབང་བོ་ཉེར་གཉིས་ལས་ཉི་ཤུ་ལྡན་ཆོག་པའི་ཕྱིར་ཟེར་ན།དེའང་ཁས་འཆེ་བར་མི་རིགས་ཏེ། རྩ་བར། མང་བོ་ལྡན་ལ་བཅུ་དགུ་སྟེ། ཞེས་127 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྡོ་རྗེའི་ཚིག་ཏུ་སྣང་བའི་ཕྱིར།གང་ཟག་ཡིན་ན་སྲོག་དབང་ཡིད་དབང་བཏང་སྙོམས་གསུམ་ངེས་ལྡན་་གྱིས་ཁྱབ་པ་བསྟན་པ་ནི། ཁ་ཅིག གོང་སྨོས་ལྟར་གཟུགས་མེད་དག་ཏུ་འཆི་བ་ནི། སྲོག་དང་ཡིད་དང་བཏང་སྙོམས་ཉིད། །འགག་པར་འགྱུར་རོ། །ཞེས་དེ་ཉེར་གཉིས་ལས་གསུམ་འགག་ཚུལ་བསྟན་པས་དེས་ན་དེ་གསུམ་ངེས་ལྡན་དུ་་་་་་དཀའོ་ཟེར་ན་དཔྱད་པར་བྱ་བ་ཡོད་ཀྱང་འགག་མི་དགོས་པར་རྩ་བར་བཏང་་་་་སྙོམས་དང་ནི་སྲོག་དང་ནི། །ཡིད་དང་ལྡན་ལ་ངེས་གསུམ་ལྡན། །ཞེས་པས་གོ་སླའོ་ཟེར།ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་དབང་བོ་བདུན་དང་་་བརྒྱད་དང་དགུ་གང་རུང་གིས་འཐོབ་པར་ཁས་ལེན་ནམ་ཞེ་ན། ཁ་ཅིག ཤིན་ཏུ་མད་པར་འདོད་པ་ཡིན་ཏེ། རྩ་བ་རང་ལས། གཉིས་ནི་བདུན་དང་བརྒྱད་དང་དགུས། །ཞེས་མཐའ་བཅད་པའི་ཚིག་གིས་ཤུགས་ཀྱིས་མངོན་གསལ་ལོ་ཟེར་ན། ཁ་ཅིག དེའང་ངོས་ཟིན་གྱི་དེ་ནི་སྤྱི་ལ་སྦྱར་བ་དཀའ་སྟེ། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་ནི་དབང་བོ་བཅུ་གཅིག་གིས་ཐོབ་་་་་་་པའི་ཕྱིར། མ་གྲུབ་ན། དེར་ཐལ། དེ་ལ་ནི། དད་སོགས་ལྔ་དང་དྲི་མེད་ཀྱི་དབང་བོ་དང་བོ་གཉིས་དང་ཡིད་དང་ཚོར་བ་གསུམ་དང་བཅུ་གཅིག་གིས་་་་་་་་་འཐོབ་པའི་ཕྱིར་ཟེར་ན། གཞན་དག་གིས། ཆགས་བྲལ་སྔོན་སོང་གི་ཕྱིར་མི་འོང་གི་འབྲས་བུ་བཅུ་གཅིག་གིས་འཐོབ་པ་མིན་ཀྱང་བཅུས་འཐོབ་པ་ཡིན་པའི་་ཕྱིར་ཏེ། ཉེར་བསྡོགས་མི་ལྕོགས་མེད་ལ་བརྟེན་ནས་ཕྱིར་མི་འོང་གི་འབྲས་བུ་འཐོབ་བྱེད་བར་ཆད་མེད་ལམ་དེ་བཏང་སྙོམས་དང་དེའི་དྲངས་པའི་རྣམ་གྲོལ་་་ལམ་དེ་ཡིད་བདེའི་ངོ་བོར་གྱུར་བའི་དངོས་གཞིའི་ཡིད་བདེ་དང་དྲི་མེད་ཀྱི་་་་་་་་དབང་བོ་གཉིས་དང་དད་སོགས་ལྔ་ཡིད་དབང་དང་བཅུས་འཐོབ་པ་ཡོད་པས་་་128 ་

མཛོད་གནས་གཉིས་པ།དེས་ན་གཉིས་ནི་བདུན་དང་བརྒྱད་དང་དགུས་གསུང་བ་ཅི་ལ་དགོངས་ཞེ་ན།ཁོ་ན་རེ། རྩ་བའི་དོན་ངེས་པ་དོན་ལྡན་དུ་ཚིག་གིས་ཟིན་ཚོད་ལྟར་སློབ་དཔོན་གྱིས་དགོངས་པ་རྨ་མེད་པ་ཡིན་ཏེ། མཐོང་ལམ་སྐད་ཅིག་དང་བོས་གང་ལ་བརྟེན་ན་སྐད་ཅིག་གཞན་རྣམས་ཀྱང་དེ་ལ་བརྟེན་དགོས་པ་གཞུང་གི་དགོངས་་་པ་མངོན་གསལ་ཡིན་པའི་ཕྱིར། མ་གྲུབ་ན། དེར་ཐལ། འགྲེལ་བ་མངོན་པའི་རྒྱན་ལས། མཐོང་ལམ་སྐད་ཅིག་དང་བོས་གང་ལ་བརྟེན་པ་དེ་ལ་སྐད་ཅིག་གཞན་རྣམས་ཀྱང་བརྟེན་གྱིས་གཞན་དང་གཞན་དུ་འཕོ་བ་མེད་པས་ས་གཞན་་་གྱི་ཚོར་བ་ཇི་ལྟར་འབྱུང་། ཞེས་གསུངས་པའི་ཕྱིར། ཁོ་ན་རེ། དེ་ལྟ་བུའི་བར་ཆད་མེད་ལམ་དང་རྣམ་གྲོལ་ལམ་གཉིས་སེམས་བརྟེན་གཅིག་གིས་ཁྱབ་པ་་་་་་་་་་འཛིན་མི་རིགས་པར་སྔར་དྲངས་པའི་སྡོམ་ཚིག་གིས་འགྲུབ་པོ་ཟེར། ཁ་ཅིགཆགས་བྲལ་སྔོན་སོང་གི་ཕྱིར་མི་འོང་དེ་བཅུ་གཅིག་གིས་འཐོབ་པ་ནི་འཐད་་་་་་་་དཀའ་སྟེ། སྔར་དགྲ་བཅོམ་པ་ལ་བཅུ་གཅིག་གིས་འཐོབ་པ་དང་མི་འདྲ་བའི་ཕྱིར། དེར་ཐལ། དེ་ཡང་དང་ཡང་དུ་ཉམས་ནས་སོར་ཆུད་པ་ཡོད་པས་དེས་དབང་དུ་བྱས་པ་ཡིན་གྱིས་འདིར་བཅུ་དྲུག་པ་ལམ་རྗེས་ཤེས་ཀྱི་སྐབས་སུ་འཐོབ་ལ་དེའི་རྗེས་སུ་ཕྱིར་མི་འོང་གི་འབྲས་བུ་ཉམས་པ་མི་སྲིད་པའི་ཕྱིར་ཏེ། འབྲས་བུ་དང་བོ་གཉིས་ལས་རྒལརྫོནས་ཕྱིར་མི་འོང་གི་འབྲས་བུ་ཐོབ་པའི་འཕགས་པ་་་་དབང་རྣོན་ཡིན་པའི་ཕྱིར། ཡང་ན་དེ་དངོས་གཞི་ཐོབ་པས་གང་བརྟེན་ན་ཆོག་པས་ཞེས་བཤད་ན། དགྲ་བཅོམ་པའི་འབྲས་བུའང་དགུས་ཐོབ་ཅེས་དགུ་ཁོ་ན་སྦྱར་བ་དོན་མེད་པར་ཐལ། ཚོར་བ་གསུམ་གང་ལ་བརྟེན་ན་ཆོག་པའི་ཕྱིར།ཁྱབ་པ་དོན་གྱིས་ཁས་ཟེར་བ་ཡོད་དོ། །འཇིག་རྟེན་པའི་ལམ་གྱིས་འཐོབ་པའི་འབྲས་བུ་བར་བ་གཉིས་ཀྱང་ཟག་མེད་ཀྱིས་འཐོབ་དགོས་ཏེ། དེ་རྣམས་དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར། ཁྱབ་སྟེ དགེ་སྦྱོང་ཚུལ་ནི་དྲི་མེད་ལམ། །129 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྲས་བུ་འདུས་བྱས་འདུས་མ་བྱས། །ཞེས་གསུངས་པས་སོ་ཟེར། འདོད་ན།ཕྱིར་མི་འོང་གི་འབྲས་བུ་བདུན་དང་བརྒྱད་དག་གིས་འཐོབ་པར་གསུང་བ་མི་་་་་རིགས་པའི་ཕྱིར་ཏེ། བཅས་འཐོབ་པར་འགྱུར་བའི་ཕྱིར་ན། གང་ལྟར་ཡང་འཇིག་རྟེན་པའི་སྒོམ་ལམ་ལ་བརྟེན་ནས་ཕྱིར་མི་འོང་གི་འབྲས་བུར་གྱུར་བའི་་་་་རྣམ་གྲོལ་ལམ་དེ་དེ་དག་བརྒྱད་ཅུ་རྩ་དགུའོ་ཞེས་པའི་བརྒྱད་ཅུ་རྩ་དགུ་ཅི་་་་་་་་་་རིགས་སུ་འགྲོ་མི་འགྲོ་ནི་དཔྱད་པའི་གཞི་ཡིན་ཀྱང་རིགས་སྨྲ་བ་རྣམས་ཀྱིས་རྩོད་པར་བྱ་བ་མང་ངོ་། །གཞན་ཡང་། ཕྱིར་མི་འོང་གི་འབྲས་བུ་ཞི་རགས་རྣམ་ཅན་གྱིས་ཐོབ་མ་ཐག་པའི་རྒྱུད་ལ་ཀུན་ཤེས་པའི་དབང་བོ་མེད་ཟེར་བ་མི་འཐད་དེ། སྒོམ་ལམ་ཟག་མེད་ཡོད་པའི་ཕྱིར། ཁོ་ན་རེ། དེའི་རྒྱུད་ལ་སྒོམ་ལམ་ཟག་མེད་ཡོད་ན་ཟག་མེད་རྣམ་གྲོལ་ལམ་ཀྱང་ཡོད་ཆོག་པར་ཐལ། དེའི་ཕྱིར། ཡང་ན་དེ་འདྲའི་ཕྱིར་མི་འོང་གི་འབྲས་བུ་ཐོབ་མ་ཐག་པ་དེའི་རྒྱུད་ལ་སྒོམ་ལམ་ཟག་མེད་ཡོད་ན་རྣམ་་གྲོལ་ལམ་ལས་གཞན་མེད་དོ་ཟེར་མཁན་གྱིས་འཕེན་ནོ། །ཁ་ཅིག་ན་རེ། དེ་ལྟ་བུའི་ཞི་རགས་རྣམ་ཅན་གྱི་ལམ་གྱིས་འཐོབ་པའི་ཕྱིར་མི་འོང་གི་འབྲས་བུ་ཐོབ་་་་མ་ཐག་པའི་རྒྱུད་ལ་ཟག་མེད་རྣམ་གྲོལ་ལམ་ཡོད་པ་ནི་གང་གིས་ཀྱང་འགྲུབ་་་་་་་དཀའ་སྟེ། གཞན་དུ་ན་དེ་འདྲའི་འབྲས་བུ་དེ་དབང་བོ་བརྒྱད་ཀྱིས་ཐོབ་པར་ཐལ་པའི་ཕྱིར། སྤྱིར་དེ་བདུན་གྱིས་འཐོབ་པར་གཞུང་ཆེན་པོ་རྣམས་ཀྱི་དགོངས་པ་བླ་མེད་ཡིན་ཏེ། ཡིག་ཆར། འཇིག་རྟེན་པའི་ཞི་རགས་ཀྱི་ལམ་གྱིས་འཐོབ་ན་དད་སོགས་ལྔ་ཡིད་དང་མི་ལྕོགས་མེད་པའི་ཚོར་བ་བཏང་སྙོམས་དང་་བདུན་གྱིས་ཕྱིར་འོང་ལྟར་འཐོབ་པའི་ཕྱིར་ཞེས་དང་། རང་འགྲེལ་ལས། དེའང་འཇིག་རྟེན་པའི་ལམ་གྱིས་འཐོབ་ན་ནི། དེ་དབང་བོ་བདུན་གྱིས་འཐོབ་སྟེ་ལན་ཅིག་ཕྱིར་འོང་བའི་འབྲས་བུ་ཇི་ལྟ་བ་བཞིན་ནོ། །ཞེས་གསལ་བས་སོ་ཟེར ཁོ་130 ་

མཛོད་གནས་གཉིས་པ།ན་རེ། དེའང་མཐའ་གཅིག་ཏུ་ཁས་ལེན་པ་ནི་སླ་བར་མི་བྱ་སྟེ། དེ་ལྟ་བའི་ཕྱིར་མི་འོང་གི་འབྲས་བུ་ཉམས་ནས་སླར་ཟག་མེད་ལམ་གྱིས་ཕྱིར་མི་འོང་གི་འབྲས་་་་བུ་ཐོབ་པའི་གང་ཟག་གིས་ཞི་རགས་ལམ་གྱི་སྒོ་ནས་ཕྱིར་མི་འོང་གི་འབྲས་བུ་་་་་་ཐོབ་པས་ཤེས་སམ། དཔེར་ན་དགྲ་བཅོམ་པའི་འབྲས་བུ་བཅུ་གཅིག་གིས་འཐོབ་པ་ཡོད་པ་བཞིན་ཡིན་པའི་ཕྱིར་ཞེས་འཕེན་ནོ། །བསགས་རྡུལ་ཕྲ་རབ་ཡིན་ན་རང་གི་ཚོགས་པ་ན་རྡུལ་རྫས་བརྒྱད་ཀ་་་་་་ཡོད་པས་ཁྱབ་པའི་ཕྱིར། དེར་ཐལ། མཐའ་དཔྱོད་ལས། བསགས་རྡུལ་ཕྲ་རབ་ཀྱང་རྫས་རྡུལ་བརྒྱད་འདུས་ཡིན་ཀྱང་རྫས་རྡུལ་ལས་བོང་ཚོད་ཆེ་བ་མི་དགོས་་་་་པའི་ཕྱིར། ཞེས་གསུངས། དེ་བཞིན་དུ་རྫས་རྡུལ་ལའང་འདྲ་བའི་ཕྱིར་ན། བྱེ་སྨྲ་སྤྱིས་དེ་ལྟར་འདོད་ཀྱང་སློབ་དཔོན་དང་མཛོད་ཀྱིས་དེ་ལྟར་མི་འདོད་པའི་་་་་ཕྱིར། ཡིག་ཆར། སློབ་དཔོན་དང་མདོ་སྡེ་བའི་ལུགས་ལ་རྫས་རྡུལ་ཁས་མི་ལེན་པའི་ཕྱིར། ཞེས་གསུངས་སོ། །དེས་ན་བྱེ་སྨྲའི་ལུགས་ལ་ཆུའི་ཚོགས་པ་ན་དེ་བརྒྱད་ཀ་ཡོད་པར་ཐལ། དེའི་ཕྱིར། འདོད་མི་ནུས་ཏེ། མཐའ་དཔྱོད་ལས།རྡུལ་རྫས་བརྒྱད་ཅེས་པའི་རྫས་དེ་འབྱུང་བཞིའི་ཁམས་ཀྱི་ངོ་བོའམ་ནུས་པ་ལ་་་་་འདོད་ཅིང་མཚན་ཉིད་པར་མི་འདོད་པའི་ཕྱིར། ཞེས་གསུངས་པས་སོ། །ཁོ་ན་རེ། གཟུགས་གཅིག་གི་སྟེང་དུ་ཆུའི་ནུས་པ་ཡོད་ན་མེའི་ནུས་པ་ཡོད་པས་ཁྱབ་པར་ཐལ། འདོད་ན། དེ་གཉིས་ཀྱི་ནུས་པའམ་ངོ་བོ་མང་ཉུང་མཉམ་པར་ཐལ།དེའི་ཕྱིར། འདོད་ན། ཕོར་གང་གི་ཚད་ཀྱི་མེ་དང་ཕོར་གང་གི་ཚད་ཀྱི་ཆུ་གཉིས་ལ་ཆུ་རྡུལ་མང་ཉུང་མཉམ་པར་ཐལ། དེའི་ཕྱིར། འདོད་ན། དེ་གཉིས་ཆོས་ཅན། རླན་མི་རླན་ཀྱང་མཚུངས་པར་ཐལ། དེའི་ཕྱིར། ཡང་ན། དེ་འདྲའི་མེ་དེའི་ཚོགས་པར་མེ་རྡུལ་དང་གྲངས་མཉམ་གྱི་ཆུ་རྡུལ་ཡོད་ཆོག་པར་ཐལ། བློ་རྩེ་དེའི་ཕྱིར། བསགས་རྡུལ་དང་རྫོས་རྡུལ་གཉིས་བོང་ཚོད་མཉམ་པར་འདོད་པ་131 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལ། ཁ་ཅིག དེ་མི་འཐད་པར་ཐལ། བསགས་རྡུལ་དེ་རྫས་རྡུལ་དུ་མའི་རང་བཞིན་དུ་གྲུབ་པའི་ཕྱིར། དེར་ཐལ། ཆེ་ཆུང་དེ་འདྲ་བརྒྱད་འདུས་པའི་ཕྱིར།རིམ་བཞིན་མ་གྲུབ་ཟེར་ན་མི་འཐད་པར་ཐལ། ཡིག་ཆ་རང་ལས། བསགས་རྡུལ་དེ་རྫས་རྡུལ་བདུན་གྱི་རང་བཞིན་ཡིན་པའི་ཕྱིར་ན་ཤིན་ཏུ་མ་ཁྱབ། ཁྱབ་པར་ཐལ། ཆེ་ཆུང་དེ་འདྲ་བརྒྱད་འདུས་པའི་ཕྱིར་ན་ཤིན་ཏུ་མ་ཁྱབ་པ་ཁོ་ནའོ། །ཞེས་གསལ་བར་མཛད་པ་ལ། ཁ་ཅིག་ན་རེ། དེས་ན་བསགས་རྡུལ་ཕྲ་རབ་དང་རྫས་རྡུལ་ཕྲ་རབ་བོང་ཚོད་ཆེ་ཆུང་མེད་པ་མི་འཐད་པར་ཐལ། དེའི་ཕྱིར་ན། དེ་དག་གིས་སྐྱོན་མེད་པར་ཡིག་ཆར། ཁོ་ན་རེ། བསགས་རྫས་ཀྱི་ཕྲ་རབ་གཉིས་ལ་བོང་ཚོད་ཆེ་ཆུང་མེད་པ་མི་འཐད་པར་ཐལ། བསགས་རྡུལ་དེ་རྫས་རྡུལ་བདུན་གྱི་རང་བཞིན་ཡིན་པའི་ཕྱིར་ན་ཤིན་ཏུ་མ་ཁྱབ། ཁྱབ་པར་ཐལ། ཆེ་ཆུང་དེ་འདྲ་བརྒྱད་འདུས་པའི་ཕྱིར་ན་ཤིན་ཏུ་མ་ཁྱབ་པ་ཁོ་ནའོ། །འོ་ན་ཚད་ལོངས་ཀྱི་ཆུ་ཕོར་གང་དང་དེ་ཙམ་གྱི་བྱེ་མ་ཕོར་གང་ཕོར་བ་གཅིག་པོ་དེ་མི་ཤོང་བར་ཐལ།ཚད་ཆེ་ཆུང་མཉམ་པའི་ཆུ་དང་བྱེ་མ་གཉིས་འདུས་པའི་ཕྱིར། ཁྱབ་པ་ཁས།འདོད་ན། ལུང་དང་འགལ་ལོ། ཞེས་གསལ་བར་གསུངས་སོ། །ཁོ་ན་རེ། འོ་ན།བསགས་རྡུལ་ཕྲ་རབ་གཅིག་ལ་རྫས་རྡུལ་ཕྲ་རབ་བདུན་ནས་བརྒྱ་ཕྲག་བར་་་་་་་་་འདུས་ཀྱང་བོང་ཚོད་ཇེ་ཆེར་མི་འགྲོ་བར་ཐལ། སྔ་མའི་དོན་འཐད་པའི་ཕྱིར།འདོད་ན། རྡུལ་ཕྲ་རབ་ལ་འབྱུང་བ་བཞིའི་རྡུལ་ཅི་ཙམ་འདུས་ཀྱང་རྡུལ་ཕྲ་རབ་གཅིག་པོ་ལས་ཆེ་ཆུང་མཉམ་ནས་གནས་ཞེས་ཁས་ལེན་རིགས་པར་ཐལ། དེའི་ཕྱིར། འདོད་ན། ཆེས་མི་རིགས་པར་ཐལ། གཞན་དུ་ན་ཁམས་གསུམ་གྱི་འབྱུང་བཞིའི་རྡུལ་འདུས་པ་དེའང་རྡུལ་ཕྲ་རབ་གཅིག་ལས་བོང་ཚོད་མཉམ་པར་་་་་་་་་་འདོད་དགོས་པར་འགྱུར་བའི་འགལ་བའི་ཁུར་ཇི་ལྟར་ནོན་པར་ཐལ་ལོ། །ཁོ་ན་རེ། ཁྱོད་ལའང་ཁུར་དེ་བཞིན་དུ་འགྱུར་བར་ཐལ། ལྕགས་ཀྱི་གོང་བུ་མ་132 ་

མཛོད་གནས་གཉིས་པ།བསྲེགས་པ་དང་བསྲེགས་པ་གཉིས་ལ་ཆེ་ཆུང་ཡོད་པར་ཁས་ལེན་དགོས་པ་དང་།ཆུ་ཕོར་གང་གི་ནང་དུ་བྱེ་མ་ཕོར་གང་མི་ཤོང་བར་ཐལ་བ་དང་། ཡིག་ཆར། དེ་བཞིན་དུ་ལྕགས་ཀྱི་གོང་བུ་མ་བསྲེགས་པ་ལས་བསྲེགས་པ་བོང་ཚོད་ཆེ་བར་ཐལ།ལྕགས་ཀྱི་གོང་བུ་རིལ་བོ་བསྲེགས་པའི་ཚེ་མེ་རྡུལ་དང་ས་རྡུལ་ཆེ་ཆུང་མཉམ་ལ་་་དེ་གཉིས་གཅིག་ཏུ་འདུས་པའི་ཕྱིར། ཞེས་གསུངས་པ་མི་རིགས་པར་འགྱུར་བ་དང་། ལྷ་མི་ཡི་དྭགས་གསུམ་གྱིས་ལྟ་བྱ་ཐུན་མོང་གི་ཆུ་ཕོར་གང་ལ་ལྟས་པའི་ཚེ་ཕོར་གང་བོའི་གོ་སར་ཆུ་རྣག་བདུད་རྩི་ཕོར་གསུམ་མེད་པར་ཐལ་བ་སོགས་་་་་་་་བསྐལ་བའི་བར་དུ་མཐའ་གཅོད་དགོས་པར་འགྱུར་རོ་ཟེར། ཁོ་ན་རེ། འོ་ན།ཆུ་ཕོར་གང་བོ་དེ་ཐོགས་བཅས་ཀྱི་གཟུགས་མིན་པར་ཐལ། རང་གི་གོ་སར་གཟུགས་གཞན་འབྱུང་བ་ལ་གེགས་མི་བྱེད་པའི་ཕྱིར་ཟེར་རོ། །འདོད་ཁམས་ཀྱི་གཟུགས་ཅན་དེ་ཡིན་ན་རྡུལ་རྫས་བརྒྱད་ལྡན་དུ་སྐྱེས་་་་པས་ཁྱབ་པར་ཁས་ལེན་པར་བྱས་པ་ལ། ཁོ་ན་རེ། དེ་ནི་ཤིན་ཏུ་བདེན་པར་སྣང་སྟེ། མཐའ་དཔྱོད་ལས། ཤེས་བྱ་ཆོས་ཅན། འདོད་ཁམས་ན་གཟུགས་ཅན་སྐྱེ་ཚེ་རྫས་བརྒྱད་ལྡན་དུ་སྐྱེ་པས་ཁྱབ་སྟེ། ཞེས་གསུངས་པའི་ཕྱིར། ཁ་ཅིགརྡུལ་ཕྲ་རབ་གཅིག་སྐྱེ་བ་ན་འབྱུང་བཞི་དང་གཟུགས་དྲི་རོ་རེག་བྱའི་སྐྱེ་མཆེད་་་་བཞི་སྟེ་བརྒྱད་དུ་སྐྱེས་པ་འཇོག་པར་ཐལ། དེ་ལྟ་བའི་རྫས་བརྒྱད་དུ་གནས་པའི་ཕྱིར། མ་གྲུབ་ན། དེར་ཐལ། མཐའ་དཔྱོད་ལས། ཤེས་བྱ་འདིར་ནི་ཆོས་ཅན།འདོད་པར་དབང་བོ་དང་སྒྲ་མེད་པའི་བསགས་རྡུལ་ཕྲ་རབ་འམ་རྡུལ་ཕྲ་རབ་་་་་གཅིག་སྐྱེ་ན་རྫས་བརྒྱད་ལྡན་དུ་ངེས་པར་སྐྱེ་སྟེ། འབྱུང་བ་བཞི་དང་གཟུགས་དྲི་རོ་རེག་གི་སྐྱེ་མཆེད་བཞི་སྟེ་རྫས་བརྒྱད་ཡིན་ལ་དེ་གང་རུང་ཞིག་མེད་ནའང་སྐྱེ་་་མི་སྲིད་པའི་ཕྱིར། ཞེས་ལེགས་གསུངས་མཛད་པ་ལ། གཞན་དག་ན་རེ། དེ་འདྲའི་རྡུལ་ཕྲ་རབ་གཅིག་པོ་དེ་ཆོས་ཅན། རྡུལ་དུ་མ་འདུས་པ་ཡིན་པར་ཐལ།133 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེའི་བརྒྱད་ཀ་འདུས་པ་ཡིན་པའི་ཕྱིར། འདོད་ན། རགས་པར་ཐལ་ལོ ཡང་འདིའི་གོང་འོག་སོགས་སུ་བྱེ་སྨྲ་སྤྱིའི་ལུགས་ལྟར་དཔྱད་པ་བྱས་པ་ཡིན་པས་སོ། །ཡིག་ཆར། རྫས་རྡུལ་ཕྲ་རབ་དང་བསགས་རྡུལ་ཕྲ་རབ་གཉིས་ལ་ཆེ་ཆུང་མེད་ཀྱང་ཡིན་མིན་དང་ཆ་དང་བཅས་མ་བཅས་ཀྱི་ཁྱད་པར་བྱེ་མདོས་སོ་སོར་་་་འདོད་དེ། ཞེས་པ་ལ། ཁོ་ན་རེ། དེ་གཉིས་ལ་ཆེ་ཆུང་མེད་པར་མི་འཐད་དེ།ཆ་བཅས་ཡིན་མིན་གྱི་ཁྱད་པར་ཡོད་པའི་ཕྱིར་ན་སྤྱིར་མ་ཁྱབ་ཟེར་དགོས་ལ།ཁོ་ན་རེ། དེས་ན་རྡུལ་ཕྲ་རབ་ཀྱང་ཆ་བཅས་སུ་ཐལ། བསགས་རྡུལ་ཕྲ་རབ་ཆ་བཅས་སུ་གང་ཞིག དེས་དེ་འགྲུབ་སླ་བས་སོ་ཟེར་ན། དེས་ན་གོང་མའི་ལུགས་ལ་བྱེ་སྨྲས་དེ་ཆ་མེད་དུ་ཁས་བླངས་པ་འགོག་མི་དགོས་པར་ཐལ། དེ་ཆ་བཅས་སུ་ཁས་ལེན་པའི་ཕྱིར། ཡང་ན་བསགས་རྡུལ་ཕྲ་རབ་ཀྱང་རྫས་རྡུལ་ཕྲ་རབ་དང་བོང་ཚོད་ཆེ་ཆུང་མཉམ་པར་མི་འཐད་པར་ཐལ། བསགས་རྡུལ་ཕྲ་རབ་དེ་རྫས་རྡུལ་ཕྲ་རབ་བརྒྱད་འདུས་པའི་གོང་བུ་ཡིན་པའི་ཕྱིར། མ་གྲུབ་ན། དེར་ཐལ།མཐའ་དཔྱོད་ལས། བསགས་རྡུལ་ཕྲ་རབ་ཀྱང་རྫས་རྡུལ་བརྒྱད་འདུས་ཡིན་ཀྱང་རྫས་རྡུལ་ལས་བོང་ཚོད་ཆེ་བ་མི་དགོས་པའི་ཕྱིར། དེར་ཐལ། དེ་གཟུགས་ཅན་རྣམས་ཀྱི་ཆུང་ཤོས་ཡིན་པའི་ཕྱིར་ཏེ། རང་འགྲེལ་ལས། ཐམས་ཅད་པས་ཕྲ་བའི་གཟུགས་ནི་བསགས་པའི་རྡུལ་ཕྲ་རབ། ཅེས་གསུངས་སོ། །དེས་ན་བྱེ་སྨྲའི་ལུགས་ལ་བསགས་རྡུལ་ཕྲ་རབ་རྫས་རྡུལ་ཕྲ་རབ་བརྒྱད་འདུས་པ་དང་ཆ་བཅས་་སུ་འདོད་ནའང་རྫས་རྡུལ་ཕྲ་རབ་ལས་ཆེ་བར་མི་འགྲོ་ཟེར་བ་ནི་བློ་བདེ་བ་ཞིག་་མི་འདུག་ཀྱང་སྤྲོ་དགོས་མང་ཞིང་འབྲི་འདོད་ཀྱང་ཡི་གེ་མང་བས་མ་བྲིས་སོ། །ཁ་ཅིག ཆུའི་ངོ་བོར་འབྱུང་བ་བཞི་མཚན་ཉིད་པ་ཡོད་དེ། ཡིག་ཆར། ཆུ་ལྟ་བུ་གཤེར་བ་ལ་ཡང་གྲུ་སོགས་འཛིན་པ་དང་དྲོ་བ་དང་གཡོ་བས་ན་ས་མེ་རླུང་་་་་་་་་གསུམ་ཡོད་པའི་ཕྱིར། རྩ་བར། འཛིན་པ་ལ་སོགས་ལས་སུ་གྲུབ། །ཅེས་134 ་

མཛོད་གནས་གཉིས་པ།གསུངས་པའི་ཕྱིར་ཟེར། ཁ་ཅིག་ན་རེ། ཆུ་ཕོར་གང་གི་ནང་དུ་ཆུས་ཁྱབ་པའི་གོ་སར་མེས་ཀྱང་དེ་བཞིན་དུ་ཁྱབ་པར་ཐལ། དེའི་ཕྱིར། འདོད་ན། ཆུ་ཕོར་གང་གི་ནང་དུ་མེ་ཕོར་གང་ཡོད་པར་ཐལ་བ་དང་། སྐྱེས་བུ་ཕ་རོལ་བོའི་ཁ་བསྲེགས་པར་ཐལ་བ་སོགས་མཐའ་མེད་པའི་དཔྱད་པ་རྒྱ་ཆེ་བར་འདོད་པ་ཐོག་ཏུ་འབབ་ཟེར་བ་སོགས་ཡོད་དོ། །ཁ་ཅིག རྫས་རྡུལ་དེ་མིག་ཤེས་ཀྱིས་དངོས་ཡུལ་བྱེད་པར་འདྲ་སྟེ། དེ་ལ་གཟུགས་ཀྱི་སྐྱེ་མཆེད་ཀྱང་ཡོད་པའི་ཕྱིར། མ་གྲུབ་ན། དེར་ཐལ། རིན་ཆེན་སྒྲོན་མེ་ལས། འབྱུང་བའི་རྫས་རྣམས་འབྱུང་བ་དང་། འབྱུང་འགྱུར་གྱི་དེ་རྣམས་གཟུགས་ཀྱི་སྐྱེ་མཆེད་སོགས་སུ་འདོད་ཅེས་ཞིབ་ཆ་ཕྱེད་དགོས་པའི་ཕྱིར།ཞེས་ལེགས་གསུངས་གནང་ངོ་ཞེ་ན། འོ་ན། མིག་ཤེས་ཀྱིས་རྡུལ་ཕྲ་རབ་དངོས་ཡུལ་བྱེད་ནུས་པར་ཐལ། དེ་འདྲའི་རྫས་རྡུལ་དངོས་ཡུལ་བྱེད་ནུས་པ་གང་ཞིག་དེས་ཤེས་ནུས་སོ་སྙམ་ན་སྤྲོས་པ་ཅུང་ཞིག་མཆིས་སོ། །བྱེ་སྨྲའི་ལུགས་ལ་རྫས་རྡུལ་ནི་གཟུགས་ཅན་གཞན་གྱིས་བཅོམ་པ་དང་་་་བློས་གཞིག་ཏུ་མེད་པར་འདོད་ལ། བསགས་རྡུལ་ནི་གཟུགས་ཀྱིས་གཞིག་ཏུ་མེད་ཀྱང་། བློས་གཞིག་ཏུ་མེད་པ་མིན་ཏེ། བློས་སོ་སོར་དབྱེར་ཡོད་པའི་ཕྱིར།རྒྱས་པར་ཡིག་ཆ་ལས་ཤེས་སོ། །དེས་ན་རྫས་རྡུལ་ཕྲ་རབ་དབང་ཤེས་ཀྱིས་ཡུལ་དུ་འདས་པར་གོ་དགོས་ཏེ། དེ་བློས་གཞིག་མི་ནུས་ཚུལ་དེའི་ཕྱིར། བློས་གཞིག་ཏུ་མེད་པ་ནི་བློས་བརྟག་ཏུ་མེད་པའམ་མི་དཔྱོད་པ་ལ་བྱེད་པར་འདྲ་བས་སོ་་་་་་ཟེར་ན། ཁོ་ན་རེ། འོ་ན། རྫས་རྡུལ་ཕྲ་རབ་བློའི་ཡུལ་ལས་འདས་པར་ཐལ།བཤད་ཚུལ་དེའི་ཕྱིར། འདོད་ན། བློའི་ཡུལ་མིན་པའི་ཆོས་ཡོད་པར་ཐལ། དེའི་ཕྱིར། འདོད་ན། གཞི་གྲུབ་ན་བློའི་ཡུལ་ཡིན་པས་ངེས་པ་མེད་པར་ཐལ། དེའི་ཕྱིར་ཞེ་ན་བྱིས་པའི་རོལ་རྩེད་ཙམ་མོ། །དེ་མཐུན་གྱི་དཔྱོད་མཁན་ན་རེ། དེ་135 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཉིས་ཆ་བཅས་ཡིན་མིན་བློས་སོ་སོར་དཔྱོད་པ་ཡོད་མེད་ལ་བྱས་ཟེར་ན་བདེན་གཉིས་འཇོག་ཚུལ་ལས་དཔྱད་དགོས་མང་བོ་འགྱུར་བས་མཐའ་ཆོད་པའི་དོན་་་་ཞིག་བཙལ་དགོས་སོ་ཞེ་ན། ཆ་བཅས་ཡིན་མིན་ནི་བོད་ཀྱི་མཁས་པ་འགས་དེ་ལྟར་ཕལ་ཆེར་འདོད་ཀྱང་རང་ལུགས་ནི་ཨ་ཁུ་རིན་པོ་ཆེའི་མཐའ་དཔྱོད་དུ་བྱེ་་་་སྨྲས་དེ་རྫས་རྡུལ་འདུས་པས་ཆ་བཅས་སུ་འདོད་ཅེས་བསགས་རྡུལ་རྫས་རྡུལ་དུ་་མ་འདུས་པས་ཆ་བཅས་སུ་བསྟན་པའི་ཕྱིར། ཡང་ན་དེ་གཉིས་ཆེ་ཆུང་མེད་སྙམ་པ་ལ། རྫས་རྡུལ་ཕྲ་རབ་གཅིག་དེ་བསགས་རྡུལ་ཕྲ་རབ་གཉིས་ལས་ཆུང་བ་ཡིན་མིན་ལ་རྩོད་ཚུལ་ཚད་མའི་རིགས་པས་བརྟག་ན་བློ་རྒྱ་ཆེ་རུ་འགྲོ་ཟེར་རོ། །གང་སྤེལ་ལས། མིག་ལ་སོགས་པའི་རྣམ་པར་ཤེས་པ་རྣམས་རྡུལ་ཕྲ་རབ་རེ་རེ་ལ་བརྟེན་པའི་ཕྱིར་དང་། རྡུལ་ཕྲ་རབ་རེ་རེ་ལ་དམིགས་པའི་ཕྱིར་རོ། །ཞེས་གསུང་པ་ལ། དེ་ནི་སྔར་དཔྱད་ཟིན་ལྟར་དབང་བོ་བཞིའི་རྡུལ་ཕྲ་རབ་བརྟེན་བཅས་སུ་བཤད་པ་འགྲིག་པར་སྣང་ཡང་སྤྱིའི་རིགས་པའི་དཔྱད་ཚུལ་མང་ངོ་། །ཡང་ན།རྡུལ་ཕྲ་རབ་ཆ་མེད་དུ་སྔ་ཕྱི་གང་གི་དབང་དུ་བྱས་ནའང་ཁས་བླང་བ་ལ།ཕྱོགས་གོང་མས་འདིར་ལྟར་བརྗོད་པར་བྱ་སྟེ། ཕྲ་རབ་གཅིག་རྡུལ་ཕྲ་རབ་དྲུག་གིས་བསྐོར་ཏེ། ཉེར་བར་གྲུབ་ན། རྡུལ་ཕྲ་རབ་དབུས་མ་དེ་ལ་ཤར་རྡུལ་ལ་ཉེ་བའི་ཆ་གཅིག་ཡོད་ལ། ནུབ་རྡུལ་ལ་རིང་བའི་ཆ་གཅིག་ཡོད་དམ་མེད། ཡོད་ན་ཕྱོགས་ཆ་ཅན་དུ་འགྱུར་ཞིང་། མེད་ན། དེ་འདྲའི་ཕྲ་རབ་དྲུག་པོ་གོ་ས་གཅིག་ཏུ་ཐལ་ལ། དེས་ཆ་བཅས་སུ་འོས་མེད་དུ་ཁས་ལེན་པར་འགྱུར་ཟེར་བ་ལ།རྟོགས་ལྡན་ཆེན་པོ་བ་འགའ་ཞིག་གིས་གཟུགས་རགས་པའི་ཚོགས་པ་ན་ཡོད་་་་་་པའི་རྡུལ་ཕྲན་སོགས་གོ་ས་འདྲེས་ནས་ཡོད་པར་ཐལ། འདོད་ཚུལ་དེའི་ཕྱིར།དེ་སྔ་མ་དང་མི་འདྲ་བར་ཁས་ལེན་པར་འདྲའང་རིམ་གྱིས་དཔྱད་ན་བརྟག་་་་་་་་སླའོ། །གཟུགས་རགས་པ་ལྟ་བུའི་ཚོགས་པའི་རྫས་རྡུལ་ཕྲ་རབ་རེ་རེ་བ་དེ་མིག་136 ་

མཛོད་གནས་གཉིས་པ།ཤེས་ལ་བསྟན་དུ་ཡོད་དམ་མེད། མེད་ན་བསྟན་མེད་ཐོགས་བཅས་ཀྱི་གཟུགས་ཡིན་པར་འདོད་ན་མི་འཐད་པར་སེམས་ཏེ། ཐོགས་དང་བཅས་པ་གཟུགས་ཅན་བཅུ། །ཞེས་པས་བསྟན་ཚུལ་ལས་གོ་བར་བྱས་སོ། །ཡང་ན། དེ་ཆོས་ཅན།མིག་གི་ཡུལ་དུ་བསྟན་དུའང་ཡོད་ལ་དོན་ལྔའི་གཟུགས་ཅི་རིགས་ཡིན་པར་ཐལ།བསྒྲུབ་ཚུལ་རིགས་པའི་ཕྱིར། འདོད་ན། དེ་ཆོས་ཅན། བསགས་པའི་གཟུགས་ཡིན་པར་ཐལ། གཟུགས་ཅན་བཅུ་བོ་གང་རུང་ཡིན་པའི་ཕྱིར། ཁྱབ་སྟེ།གཟུགས་ཅན་བཅུ་ནི་བསགས་པའོ།ཞེས་གསུངས། འདོད་མི་ནུས་ཏེ། རིན་ཆེན་སྒྲོན་མེ་དང་འགལ་ལ། ཡིག་ཆས་ཀྱང་བསྒྲུབ་སླ་བའི་ཕྱིར།ཡང་ན། རྫས་རྡུལ་ཕྲ་རབ་དེ་ཁམས་བཅོ་བརྒྱད་ལས་གཟུགས་ཅན་གྱི་ཁམས་བཅུ་བོ་གང་རུང་མིན་ཟེར་ན། འོ་ན། ཁམས་བཅོ་བརྒྱད་ཀྱི་ཆོས་ཁམས་སུ་ཐལ། དེ་བཅོ་བརྒྱད་གང་རུང་གང་ཞིག་གཞན་གང་ཡང་མིན་པའི་ཕྱིར།འདོད་ན། དེ་ཆོས་ཅན། ཆོས་ཁམས་དང་ཐོགས་བཅས་ཀྱི་གཞི་མཐུན་དུ་ཐལ།འདོད་པའི་ཕྱིར། འདོད་མི་ནུས་ཏེ། མདོ་ལས། དགེ་སློང་ཆོས་ནི་ཕྱིའི་སྐྱེ་མཆེད་ཡིན་ཏེ། སྐྱེ་མཆེད་བཅུ་གཅིག་གིས་མ་བསྡུས་པ་བསྟན་དུ་མེད་ལ་ཐོགས་པ་མེད་པའོ། །ཞེས་དང་། ཡིག་ཆར། འདིས་བསྟན་དུ་ཡོད་མེད་དང་ཐོགས་པ་ཡོད་མེད་ཐམས་ཅད་བསྟན་ནོ། །ཞེས་གསུངས་པའི་ཕྱིར། དེས་ན་སྔོན་པོ་ལྟ་བུའི་ཚོགས་པ་ན་གྲུབ་པའི་རྫས་རྡུལ་ཕྲ་རབ་རེ་རེ་བ་དེ་ཁམས་བཅོ་བརྒྱད་གང་་་ཡང་མིན་ཟེར་དོན་མེད་པས་གང་ཡིན་ཞེས་ངོས་འཛིན་པར་བྱའོ། །གཞུང་གཞན་དུ་ཆོས་ཁམས་ལ་གཟུགས་འཇོག་པ་ནི་རྣམ་རིག་མིན་པའི་གཟུགས་ལས་གཞན་མཁས་པ་སུ་ཡང་མི་བཞེད་པར་བསྟན་པས་དཔྱད་གཞི་་་་་་་མང་བོར་བཀོད་དོ། །གཞན་ཡང་། དེ་ཆོས་ཅན། ཡིད་ཤེས་དང་དབང་ཤེས་གཉིས་ཀྱི་ཡུལ་དུ་བྱེད་པར་ཐལ། བཤད་ཚུལ་སོགས་དེའི་ཕྱིར། འདོད་ན། ཕྱིའི་137 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དོན་ལྔ་བོ་གང་རུང་ཡིན་པར་ཐལ། དེའི་ཕྱིར། ཁྱབ་སྟེ། རྩ་བར། གཉིས་ཀྱི་རྣམ་ཤེས་ཕྱི་ཡི་ལྔ། །ཞེས་གསལ་ལ། དེ་དབང་ཤེས་ཀྱིས་ཤེས་པར་བྱ་བ་ནི་མི་འཐད་དེ། དབང་ཤེས་ལྔ་བོ་གང་གིས་ཡུལ་དུ་མི་བཟུང་བའི་ཕྱིར་ཟེར་རོ། །དེ་ལྟ་བུའི་མཁས་པ་འགས་གཟུགས་ཅན་བཅུའི་ནང་གི་གཟུགས་ཀྱི་ཚོགས་པར་་་་་་་གཏོགས་པའི་རྫས་རྡུལ་ཕྲ་རབ་དེ། དེའི་ནང་གི་གཟུགས་ཁམས་སུ་ཁས་ལེན་དགོས་པ་ནི་འོས་མེད་དུ་ཟད་དོ་ཟེར་ན། དེའང་འཐད་དཀའ་སྟེ། དེ་ལྟར་ན།དེ་བསགས་པར་ཐལ་བ་དང་། མིག་གི་ཡུལ་དུ་བསྟན་པར་ཡོད་ཅེས་སྨྲ་དགོས་པར་འགྱུར་བ་དང་། རྣམ་ཤེས་བསྐྱེད་པར་ཁས་ལེན་དགོས་པར་ཐལ་བ་དང་།མཐའ་མེད་པས་དགོས་པ་ཟད་པ་མེད་པར་འགྱུར་ཏེ། རྩ་བར། གཟུགས་ཅན་བཅུ་ནི་བསགས་པའོ། །ཞེས་དང་། བསྟན་ཡོད་འདི་ནི་གཟུགས་གཅིག་བུ། །ཞེས་དང་། མཛོད་འགྲེལ་ལས། དབང་བོའི་རྡུལ་ཕྲ་རབ་བམ་ཡུལ་གྱི་རྡུལ་ཕྲ་རབ་གཅིག་གིས་རྣམ་ཤེས་བསྐྱེད་པ་ནི་མེད་དོ། རྣམ་པར་ཤེས་པའི་ཚོགས་ལྔ་བོ་དག་གི་རྟེན་དང་དམིགས་པ་ནི་བསགས་པ་ཡིན་པའི་ཕྱིར། ཞེས་མཆོག་ཏུ་གྱུར་བའི་ལུང་རིགས་མང་བོས་བསྒྲུབ་སླ་བའི་ཕྱིར་ཟེར་བ་མང་ངོ་། །མཁས་པ་ཆེན་པོ་དུ་མས་རྫས་རྡུལ་ཕྲ་རབ་རེ་རེ་བ་དེ་ནི་ཁམས་བཅོ་བརྒྱད་ལས་ཆོས་ཁམས་སུ་་ངེས་པ་ཡིན་ཏེ། དེ་ཡིད་ཤེས་ཁོ་ནའི་ཡུལ་ཡིན་པའི་ཕྱིར། དེར་ཐལ། མི་སྡུག་པ་བསྒོམས་པའི་ཏིང་ངེ་འཛིན་གྱི་ཡུལ་དུ་ས་གཞི་ཐམས་ཅད་ཁྱབ་པར་སྤྲོ་ཞིང་་་་་་་་བསྡུད་པའི་ཀེང་རུས་ཀྱི་གཟུགས་དང་། མི་ལམ་གྱི་རྟ་གླང་སོགས་དེའི་ཆོས་ཁམས་དང་ཡིད་ཤེས་ཁོ་ནའི་ཡུལ་ཡིན་པའི་ཕྱིར། འོ་ན། ཁ་དོག་སྔོན་པོ་ལྟ་བའི་ཚོགས་པར་གཏོགས་པའི་རྫས་རྡུལ་ཕྲ་རབ་རེ་རེ་དེའང་ཐོགས་མེད་ཀྱི་གཟུགས་་་སུ་རིགས་པར་ཐལ། ཆོས་ཁམས་ཡིན་ཚུལ་དེའི་ཕྱིར། ཁྱབ་སྟེ། རང་འགྲེལ་ལས།བཟློག་པ་ནི་ཐོགས་པ་མེད་པར་འདོད་དོ། །ཞེས་པས་སེམས་ཁམས་བདུན་དང་།138 ་

མཛོད་གནས་གཉིས་པ།ཆོས་ཁམས་དག་ནི་ཐོགས་མེད་དུ་གྲུབ་པར་འགྲེལ་བ་འགྲེལ་བཤད་གཉིས་ལས་་་མཐུན་པར་གསུངས་པའི་ཕྱིར་ན་དཔྱད།གཞན་ཡང་། བྱེ་སྨྲའི་ལུགས་ལ། བསགས་རྡུལ་དང་རྫས་རྡུལ་ལ་ཆེ་ཆུང་མེད་པར་སྔར་ལུང་རིགས་མང་བོ་བཀོད་ཟིན་པས་སླར་ཡང་སྤྲོས་པ་མི་འདྲ་བར་བརྗོད་པར་བྱ་སྟེ། བསགས་རྡུལ་ལ་རྫས་རྡུལ་བརྒྱད་འདུས་ཀྱང་རྫས་རྡུལ་ལས་ཆེ་བར་མི་འགྲོ་ན་རྫས་རྡུལ་བརྒྱད་འདུས་པའི་གོང་བུ་དང་རྫས་རྡུལ་གཅིག་གཉིས་ལ་ཆེ་ཆུང་དང་ཕྲ་རགས་མཚུངས་པར་ཐལ། དེའི་ཕྱིར། འདོད་ན། དེ་བཅུ་དྲུག་འདུས་པ་དང་ཡང་དེར་ཐལ། དེའི་ཕྱིར་ན་དཔྱད་དགོས། ཡང་ལ་ལས། གཟུགས་ཁམས་པའི་རྫས་རྡུལ་དྲུག་འདུས་པའི་བསགས་རྡུལ་དང་འདོད་པའི་རྫས་རྡུལ་དྲུག་བསག་པའི་རྡུལ་གཉིས་ལ་ཆེ་ཆུང་ཡོད་པར་འདྲ་བ་ཞིག་་་་་་་་བཤད་ཀྱང་སྒྲུབ་བྱེད་རྒྱས་པར་དཔྱད་དགོས། བསགས་རྡུལ་ཐམས་ཅད་ཀྱི་ཚོགས་པའི་འབྱུང་བཞིའི་རྡུལ་གྲངས་མཉམ་ཡིན་ནམ་མིན། ཡིན་ན་ཆུ་ཕོར་གང་གི་གོ་སར་མེ་ཕོར་གང་ས་ཕོར་གང་སོགས་ཁས་ལེན་དགོས་པར་འགྱུར་རོ། །ཆུ་ཕོར་གང་གི་ནང་དུ་ཆུ་རྡུལ་དང་གྲངས་མཉམ་གྱི་ས་རྡུལ་མེད་པའང་མི་་་་་་་་་་རིགས་ཏེ། དེ་འདྲའི་ཕོར་གང་བའི་སྟེང་འོག་གི་ཆ་ཐམས་ཅད་ལ་ས་རྡུལ་གྱིས་མ་ཁྱབ་པར་འཛིན་རྒྱུ་མེད་པའི་ཕྱིར། ཞེས་སྔར་སྤྲོས་སོ། །བྱེ་སྨྲ་སྔ་མའི་ལུགས་ལ་ཆ་དང་བཅས་མ་བཅས་ཀྱི་དོན་ནི་ཤར་ནུབ་་་་་་་་སོགས་ཀྱི་ཆ་དང་། ཡང་ན་རྫས་རྡུལ་དུ་མ་འདུས་མ་འདུས་པ་ཅི་རིགས་ཀྱིས་འཇོག་པར་འདྲ་ཟེར་བ་ལ། རྒྱུན་དང་ལྡན་པའི་ཤེས་པ་ཆོས་ཅན། ཆ་བཅས་མིན་པར་ཐལ། དེའི་རྒྱུ་མཚན་གཉིས་པོ་གང་ཡང་མ་ཚང་བའི་ཕྱིར། རྟོགས་ལྡན་རྣམས་ཀྱིས་འཇོག་ཚུལ་དེ་ནི་བྱིས་པ་དག་གིས་རི་རབ་སྲང་གིས་འཇལ་བ་་་་ལྟར་སོང་ཟེར་ལ། ཨ་ཁུ་རིན་པོ་ཆེས་ཐོགས་བཅས་རྣམས་ལ་ཆ་ཡོད་མེད་ཕྱོགས་139 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་ཡན་ལག་གི་ཆ་ཡོད་མེད་དང་། ཐོགས་མེད་རྣམས་ལ་སྐད་ཅིག་གི་ཆ་ཡོད་མེད་ཀྱིས་འཇོག་གོ་སྙམ་སྟེ། ཞེས་གསུངས་པའི་ཕྱིར་ན། ཁ་ཅིག་ན་རེ། འོ་ན།རྫས་རྡུལ་ཕྲ་རབ་ཀྱང་ཆ་བཅས་སུ་ཐལ། ཐོགས་བཅས་གང་ཞིག་ཡན་ལག་གི་ཆ་དང་བཅས་པའི་ཕྱིར། དང་བོ་སླ། ཕྱི་མ་དེར་ཐལ། དེའི་ཁ་དོག་དང་སྐད་ཅིག་གི་ཆ་སོགས་ཡན་ལག་ཏུ་བཞག་པ་ལ་ཉེས་པ་མེད་པར་མངོན་པའི་ཕྱིར་ཟེར་ན།མ་གྲུབ་པའོ་ཟེར་བ་འདྲའང་། ཁོ་ན་རེ། འོ་ན། ཆོས་དེ་ཡན་ལག་ཅན་ཟེར་བ་ནི་རྫས་རྡུལ་དུ་མ་འདུས་པ་ཅན་ལ་བྱེད་དགོས་པར་ཐལ། དེའི་ཕྱིར། འདོད་ན།རྒྱུན་ལྡན་གྱི་ཤེས་པ་དང་ཤེས་བྱ་བདག་མེད་སོགས་ལ་ཡན་ལག་མེད་པར་ཐལ།འདོད་ཚུལ་དེའི་ཕྱིར་ན་དོགས་གཅོད་བྱེད་མཁན་གྱིས་འཕེན་པར་བྱས་སོ། །ཡང་ན་རྫས་རྡུལ་དེའང་ཡན་ལག་གི་ཆ་དང་བཅས་པ་མིན་པར་ནི་མི་འཐད་དེ།དེ་ནི་རྡུལ་རྫས་བརྒྱད་འདུས་ཀྱི་གོང་བུ་ཡིན་པའི་ཕྱིར་ཏེ། བེམ་པོ་ཡིན་པའི་ཕྱིར། ཁྱབ་སྟེ། བེམ་པོའི་དོན་ཡོད་པའི་ཕྱིར། གཟུགས་དང་བེམ་པོ་དོན་གཅིག་—མིན་ཟེར་ན་དེ་ལས་ཀྱང་དོགས་པ་གཅོད་པའི་སྐབས་མེད་པར་འགྱུར་བའི་ཕྱིར།དེའི་རྡུལ་རྫས་བརྒྱད་ནི་རྫས་དེ་དག་གི་ནུས་པ་རེ་ལ་བྱེད་པར་ཡིག་ཆས་འགྲུབ་་་ལ་དེས་ན་དེ་རེ་རེ་བརྒྱད་འདུས་ཀྱི་གོང་བུ་མིན་ཟེར་བ་མཁས་པའི་དྲི་ཙམ་ཡང་་མེད་དོ་ཟེར། གཞན་དག་ན་རེ། དེས་ན་རྫས་རྡུལ་ཕྲ་རབ་དེ་ཆ་བཅས་སུ་འགྱུར་པར་ཐལ། ཡན་ལག་དུ་མ་འདུས་པའི་གོང་བུ་ཡིན་པའི་ཕྱིར། འདོད་ན། ཆེས་མི་རིགས་ཏེ། དེའི་ལུགས་ལ་ཆ་མེད་ཟེར་བ་སོགས་ཆ་ཐམས་ཅད་ལས་ཉམས་སོ། །ཁ་ཅིག རྫས་རྡུལ་ཆ་བཅས་སུ་བཟློག་ཏུ་མེད་པར་ཁས་ལེན་དགོས་པར་་ཐལ། དེ་རང་སྟེང་གི་མི་རྟག་པ་ཡིན་པའི་ཆ་དང་སྐད་ཅིག་གི་ཆ་བདག་མེད་པའི་ཆ་སྤྱི་གསལ་གྱི་ཆ་སྣ་ཚོགས་པ་འདུས་པའི་རྩོམ་གཞི་ནི་སུས་ཀྱང་ཤེས་སླ་་་་་་བས་དེས་ན་ཡན་ལག་དུ་མར་ཚོགས་པ་ཅན་དུ་གོ་སླ་བས་ཆ་བཅས་སུ་འོས་མེད་་་ 140 ་

མཛོད་གནས་གཉིས་པ།ཀྱིས་ཁས་ལེན་དགོས་ཟེར་རོ། །ཆ་མེད་དུ་འདོད་པའི་ཕྲ་རབ་ནི་རྫས་རྡུལ་ལས་གཞན་ལ་མི་གོ་ཞིང་རྡུལ་ཕྲ་རབ་ཀྱང་རྫས་རྡུལ་ཁོ་ན་བྱེད་དགོས་ལ་བསགས་་་་་་་རྡུལ་ཕྲ་རབ་ནི་རྡུལ་ཕྲ་རབ་དངོས་མིན་པས་བཏགས་པ་ལ་བྱེད་དེ་དེ་ལས་ཕྲ་་་་་་བའི་རྡུལ་ཡོད་པའི་ཕྱིར། རྡུལ་ཕྲ་རབ་ནི་ཕྲ་བའི་མཐར་ཐུག་པ་ཡིན་པས་ཤེས་སོ། །ཞེས་ཟེར་མཁན་གྱི་མཁས་པ་མང་། གཞན་ཡང་། རྡུལ་ཕྲ་རབ་ལ་ནི་ཆ་ཤས་མེད་དེ། དེ་གཅིག་ལ་དུ་མས་བསྐོར་ན་ཕན་ཚུན་རེག་པའང་མེད་ལ་བར་དང་ཡང་བཅས་པའི་ཕྱིར། མ་རེག་བར་བཅས་སུ་འདིས་འདོད་པར་མངོན་གསུལ་ཡིན་ཏེ། ཕྱི་རོལ་དོན་གྲུབ་ལས། ཕན་ཚུན་བདག་ཉིད་མ་རེག་པར། །ཆ་ཤས་མེད་པར་རྣམ་གནས་ཏེ། ཞེས་གསུངས་པའི་ཕྱིར། དཔྱོད་ལྡན་ལ་ལས།རྡུལ་ཕྲ་རབ་ལ་རེག་པ་དང་ཕྲད་པ་གཅིག་ཀྱང་མེད་ནའང་དཀའ་སྟེ། དེ་ས་ཆུ་མེ་རླུང་གང་ལ་ཡང་མ་རེག་པར་འདོད་དགོས་ལ། དེས་ན་རླུང་ལའང་མ་ཕྲད་པར་འདྲ་བས་དབྱུ་གུས་རྔ་ལ་བསྣུན་པ་ན་སྒྲའང་མི་འབྱུང་བ་སོགས་ཡིན་པར་་་་ཐལ། དེའི་ཚོགས་པའི་རྡུལ་ཕྲ་རབ་དག་ལ་མ་ཕྲད་པའི་ཕྱིར། ཁ་ཅིག དེ་དག་གིས་སྐྱོན་མེད་དེ། མ་ཕྲད་ཀྱང་ཤིན་ཏུ་ཉེ་བར་སོང་བ་ན་རླུང་འདུས་པས་སྟོབས་ཀྱིས་སྒྲ་འབྱུང་བ་ཡིན་པའི་ཕྱིར། ཁོ་ན་རེ། རྡུལ་ཕྲན་ཆ་མེད་རྣམས་ལ་མ་ཕྲད་པ་དང་མ་རེག་པ་ནི་ཤིན་ཏུ་མི་རིགས་ཏེ། དབང་བོ་དག་ཅི་རིགས་དེ་ལ་ཕྲད་པ་གཞུང་གི་དགོངས་པ་ཡིན་ཚོད་དུ་སྣང་བའི་ཕྱིར། རྩ་བར། མིག་དང་ཡིད་དང་རྣ་བ་ནི། །ཡུལ་དང་མ་ཕྲད་གསུམ་གཞན་དུ། །ཞེས་པའི་མིག་དང་ཡིད་དང་རྣ་བ་གསུམ་གྱིས་ཡུལ་མ་ཕྲད་པར་འཛིན་ལ། ལྷག་མ་གསུམ་གྱིས་ཡུལ་ཕྲད་པར་འཛིན་དགོས་ཏེ། རྩ་བར། མིག་དང་ཡིད་དང་རྣ་བ་ནི། །ཡུལ་དང་མ་ཕྲད་གསུམ་གཞན་དུ། །སྣ་ལ་སོགས་པ་གསུམ་གྱིས་ནི། །ཡུལ་ནི་མཉམ་པར་འཛིན་པར་འདོད། །ཞེས་གསལ་ལོ་ཟེར། ཁོ་ན་རེ། དེ་ལ་སྐྱོན་འཇུག་དོན་མེད་141 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ། དེ་དག་གིས་ཡུལ་ཕྲད་ནས་འཛིན་དགོས་པར་བསྟན་པ་ནི་ཡུལ་རགས་པ་ཡིན་ལ། ཡུལ་ཕྲ་བ་ལ་ནི་མ་བསྟན་པས་ཤེས་སོ་ཟེར། དེ་བཞིན་དུ་རྡུལ་ཕྲ་རབ་ལ་ཕྲད་པ་མེད་པ་ཡིན་ནོ་ཞེ་ན། དེའང་ཆེས་མི་རིགས་ཏེ། ཚ་རེག་གིས་གྲང་རེག་གི་ཚོགས་པའི་རྡུལ་ཕྲ་རབ་ལ་ཅི་ཙམ་བྱས་ཀྱང་གནོད་པར་འཇུག་མི་སྲིད་་་་པར་ཐལ། དེའི་ཕྱིར། འདོད་ན། མེས་གཟུགས་ཅན་གཞན་བསྲེགས་པ་ན་དེའི་ཚོགས་པའི་རྡུལ་ཕྲ་རབ་དག་ལ་གནོད་པ་འཇུག་དོན་མེད་པར་ཐལ། དེའི་ཕྱིར།ཡང་ན། ཕྲ་རབ་ལ་ཕྲད་པ་མི་སྲིད་ན། རགས་པ་ལ་ཅི་ཙམ་བྱས་ཀྱང་ཕྲད་པ་མི་སྲིད་དེ། དེ་ལ་ཇི་ཙམ་ཉེ་ནའང་ཕྲ་རབ་ལ་མ་ཕྲད་པས་དེ་རེག་པ་མ་ཡིན་པར་ཤེས་པའི་ཕྱིར། ཞེས་རྣམ་དཔྱོད་དང་ལྡན་པས་དོགས་གཅོད་མཛད་པ་ཡིན་ནོ། །སེམས་བྱུང་ཞེ་དྲུག་པོ་གང་རུང་ཡིན་ན་སེམས་བྱུང་རྫས་ཡོད་ཡིན་པས་ཁྱབ་་བྱས་པ་ལ་ཁོ་ན་རེ། དེ་མ་ཁྱབ་པར་ཐལ། མཆིམས་མཛོད་ལས། སྡེ་ཚན་དྲུག་ཏུ་བཞེད་པ་ལས་སྡེ་ཚན་དང་བོ་གཉིས་དང་གསུམ་པའི་གཏི་མུག་མེད་པ་དང་།བག་ཡོད་བཏང་སྙོམས་རྣམ་པར་མི་འཚེ་བ་སྟེ་བཞི་མ་གཏོགས་པ་ལྷག་མ་བདུན་དང་། ལྟ་བ་ལས་གཞན་པའི་རྩ་ཉོན་ལྔ་སྟེ་ཉི་ཤུ་རྩ་གཉིས་ནི་བརྗོད་པ་སྒྲ་དང་རྒྱུ་མཚན་གཞན་ལ་མ་ལྟོས་པར་བློ་ཡུལ་དུ་འགྱུར་བས་རྫས་ཡོད་དང་། ལྷག་མ་ཉི་ཤུ་རྩ་དགུ་ནི་རྒྱུ་མཚན་དེ་ལས་བཟློག་པས་བཏགས་ཡོད་ཡིན་ལ། ཞེས་གསུངས་པའི་ཕྱིར། ཁོ་ན་རེ། བཏགས་ཡོད་ལ་ཉི་ཤུ་རྩ་དགུ་འཇོག་པ་ནི་མི་རིགས་ཏེ། མཆིམས་མཛོད་མཆན་བུ་ལས། བྱེ་བྲག་ཏུ་སྨྲ་བ་ལྟར་ན་བཏགས་ཡོད་དགུར་བྱས་ན་འཐད་པར་སེམས་སོ། ཞེས་གསུངས་པས་སོ། དེའང་རྫས་བཏགས་ཀྱི་ཁྱད་པར་ཨ་ཁུ་རིན་པོ་ཆེའི་མཐའ་དཔྱོད་ལྟར། མཆིམས་ཀྱིས་ངོ་བོ་ཤེས་རབ་སོགས་ཡིན་ཀྱང་མིང་གཞན་མེད་པ་རྫས་ཡོད་དང་། ངོ་བོ་ཤེས་རབ་སོགས་ཡིན་ཀྱང་མིང་གཞན་ལྟ་བ་ལྟ་བུ་བཏགས་པ་བཏགས་ཡོད་པའི་དོན་དུ་་་་་142 ་

མཛོད་གནས་གཉིས་པ།བྱས་ནས། །ཞེས་གསུངས་པ་ལ། འོ་ན། རྣམ་པར་མི་འཚེ་བ་དང་རྣམ་འཚེ་གཉིས་བཏགས་ཡོད་ཡིན་ནམ་ཞེ་ན་ཕལ་ཆེར་ཡིན་པའི་ཕྱོགས་ཆེ་སྟེ། མཆིམས་ཊཱིཀ་ལས། རྣམ་པར་མི་འཚེ་བ་ཞེ་སྡང་མེད་པ་དང་། ཁྲོ་བ་དང་ཁོན་འཛིན་དང་འཚིག་པ་དང་ཕྲད་དོག་དང་རྣམ་འཚེ་ལྔ་ནི། ཞེས་པ་ནས། བག་མེད་པ་ནི་དུག་གསུམ་ལེ་ལོ་དང་བཅས་པ་ལ་བཏགས་པའམ། །དོན་གསང་ལས་འདོད་ཆགས་དང་གཏི་མུག་གི་ཆར་གཏོགས་པར་བཤད། ཅེས་གསུངས་ཟེར་ན།མཁས་པ་འགས་དེ་ནི་འཐད་པར་མི་བྱ་སྟེ། རིན་ཆེན་སྒྲོན་མེ་ལས། རྣམ་པར་མི་འཚེ་བ་དང་རྣམ་འཚེ་གཉིས་བཏགས་ཡོད་པར་གསུངས་པ་མི་འཐད་ལ།གཞན་རྣམས་དེ་ལ་སོར་བཞག་རུང་སྟེ། སྡོམ་ཚིག་ལས། སྡོམ་ཀྱང་དོན་བདུན་མི་འགྱུར་དེར་འདུས་ཏེ། །ཞེས་གསུངས་པས་སོ། །གཞན་ཡང་། དེའང་དཀའ་སྟེ། འཚེ་དང་མི་འཚེ་དགུ་བཏགས་ཡོད། ཅེས་གསུངས་ལ། རྣམ་འཚེ་ཡང་ཁོང་ཁྲོ་ལ་བཏགས་ཡོད་དུ་ཨེ་འཇོག མཆན་བུ་ལས། རྣམ་འཚེ་ཁོང་ཁྲོ་ལ་བཏགས་པས་བཏགས་ཡོད་དུ་བཤད། ཅེས་ཟེར་ཚུལ་ལ། ཁོ་ན་རེ། དེ་ལྟར་ན། རྟོག་དཔྱོད་གཉིས་ཀྱང་བཏགས་ཡོད་དུ་བཤད་རིགས་པར་ཐལ། དེ་ལས། རྟོག་དཔྱོད་གཉིས་ནི་སེམས་པ་དང་ཤེས་རབ་ལ་བཏགས་པའི་ཕྱིར་རོ། །ཞེས་རིགས་འགྲེ་བྱས་ཏེ་འཕེན་ནོ། །གཞན་ཡང་དགེ་བ་དང་མ་བསྒྲིབས་ལུང་མ་བསྟན་སོགས་སུའང་བཏགས་ཡོད་དུ་ཁྱོད་ལྟར་འདོད་པར་ཐལ། འགྲེལ་བ་ལས། དགེ་བ་དང་མ་བསྒྲིབས་ལུང་མ་བསྟན་ནི་ཤེས་རབ་ལ་བཏགས་པར་དོན་གསང་ལས་་བཤད་དོ། ཞེས་གསུངས་སོ། །ཁོ་ན་རེ། སྔར་སྨོས་པའི་རྫས་བཏགས་ཀྱི་མཚན་གཞི་དང་དོན་སོགས་འདོད་དཀའ་སྟེ། སེམས་བྱུང་ཞེ་དྲུག་པོ་རྫས་ཡོད་ཁོ་ན་ཡིན་པའི་ཕྱིར། མ་གྲུབ་ན། དེར་ཐལ། མཆིམས་མཛོད་ལས། རྩ་བདུན་ཡོད་པ་ལས་སྡེ་ཚན་ལྔ་དང་།143 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མ་ངེས་པ་བརྒྱད་དེ་བཞི་བཅུ་རྩ་དྲུག་དང་། གཞི་ཕྲན་ཚོགས་ཀྱི་ཉི་ཤུ་རྩ་བཞི་སྟེ་བདུན་ཅུ་རྫས་ཡོད་དང་། ལྷག་མ་བཏགས་ཡོད་ཡིན་ཏེ། ཞེས་བཞི་བཅུ་རྩ་དྲུག་ཅེས་པའི་ངེས་ཚིག་གིས་སེམས་བྱུང་ཞེ་དྲུག་བསྟན་པས་དེས་ན་དེ་དག་རྫས་ཡོད་དུ་གྲུབ་པོ་ཞེ་ན། འོ་ན། སེམས་བྱུང་ཞེ་དྲུག་པོ་བརྗོད་པ་སྒྲ་དང་རྒྱུ་མཚན་གཞན་ལ་མ་ལྟོས་པར་བློ་ཡུལ་དུ་འགྱུར་བར་ཐལ། དེ་དག་རྫས་ཡོད་ཡིན་པའི་ཕྱིར། ཁྱབ་སྟེ། མཆིམས་ཊཱིཀ་ལས། བརྗོད་པ་སྒྲ་དང་རྒྱུ་མཚན་གཞན་ལ་མ་ལྟོས་པར་བློ་ཡུལ་དུ་འགྱུར་བས་རྫས་ཡོད་དང་། ཞེས་གསུངས་ཟེར་ན། ཁ་ཅིག དེ་ནི་ཀུན་བཏུས་ལ་སོགས་པའི་ཕྱོགས་མཐུན་བྱས་པ་ཡིན་ནམ། མཆིམས་ཊཱིཀ་ལས། །འདིར་ཡང་ཀུན་ལས་བཏུས་ལ་སོགས་པ་ལ་བཏགས་ཡོད་ཉི་ཤུ་རྩ་དགུར་བྱས་ནས་སྤྱིར་སེམས་བྱུང་ལྔ་བཅུ་རྩ་གཅིག་ལས་དངོས་སུ་མ་བཤད་ཀྱང་་གཞི་བསྡུ་བ་ལས་བཤད་པའི་ཕྱིར་བཏགས་ཡོད་ཡིན་པས་སེམས་བྱུང་བདུན་ཅུ་་་རྩ་ལྔ་ལ་སོགས་པར་འགྱུར་རོ་ཞེས་ཤེས་པར་བྱའོ། །ཞེས་གསུངས་པ་དག་གིས་སོ། །ཞེ་ན། འོ་ན། སེམས་ཀྱི་ས་མང་བཅུའི་མོས་པའང་རྫས་ཡོད་ཡིན་པར་ཐལ།དེའི་ཕྱིར། འདོད་ན། ལོག་པར་མོས་པ་ཆོས་ཅན། རྫས་ཡོད་ཡིན་པར་ཐལ།མོས་པ་ཡིན་པའི་ཕྱིར་ན་མ་ཁྱབ་པར་འདྲ་ཞིང་། ཨ་ཁུ་རིན་པོ་ཆེའི་མཐའ་དཔྱོད་ལས། ལོག་མོས་ཆོས་ཅན། རྫས་ཡོད་ཡིན་པར་ཐལ། མོས་པ་ཡིན་པའི་ཕྱིར་ན་མ་ཁྱབ། ཅེས་ལྡོག་ཆའམ་མིང་གི་སྒོ་ནས་སོ་སོར་འཇོག་ལ། མཆན་བུར་དགུ་གསུངས་པ། ཞེས་སྒྲུབ་བྱེད་མང་བས་བསྟན་པས་སོ། །ཡང་ན། མི་དགེ་བའི་སེམས་ཀྱི་འཁོར་དུ་གྱུར་བའི་མོས་པ་ཆོས་ཅན། བཏགས་ཡོད་ཡིན་པར་ཐལ། ལོག་མོས་ཡིན་པའི་ཕྱིར་ན་མ་ཁྱབ། ཅེས་ཟེར་དགོས་རྒྱུ་འདྲ་བས་ན།ལོག་མོས་སོགས་དགུ་བོ་ངོ་བོ་ཤེས་རབ་ཡིན་པར་ཐལ། དེ་དག་བཏགས་ཡོད་དུ་ངེས་པའི་ཕྱིར། ཁྱབ་སྟེ། བཏགས་ཡོད་ཀྱི་དོན་ནི་ཨ་ཁུ་རིན་པོ་ཆེའི་མཐའ་་ 144 ་

མཛོད་གནས་གཉིས་པ།དཔྱོད་ལས། །མཆིམས་ཀྱིས་ངོ་བོ་ཤེས་རབ་སོགས་ཡིན་ཀྱང་མིང་གཞན་ལྟ་བ་ལྟ་བུ་བཏགས་པ་བཏགས་ཡོད་པའི་དོན་དུ་བྱས་ནས། ཞེས་གསལ་བོ་མཛད་ལ།ཞེས་པའི་དོན་དུ་བརྟགས་ནས་དེ་དགུ་ངོ་བོ་ཤེས་རབ་ཏུ་གྲུབ་ཟེར་བ་ལ འོ་ན།རྣམ་འཚེ་ཆོས་ཅན། ངོ་བོ་ལྟ་བ་ཡིན་པར་ཐལ། ངོ་བོ་ལྟ་བ་སོགས་ཡིན་པའི་ཕྱིར། འདོད་ན། དེ་ཆོས་ཅན། མཐོང་སྤང་ཡིན་པར་ཐལ། ངོ་བོ་ལྟ་བ་རུ་གྲུབ་ཚུལ་དེའི་ཕྱིར། དཔྱོད་ལྡན་དག་གིས་གལ་ཏེ་རྫས་བཏགས་ཀྱི་ཡིན་པར་འདོད་རིགས་པར་ཐལ། རྣམ་པར་མི་འཚེ་བ་དང་རྣམ་འཚེ་གཉིས་དེ་ཡིན་པའི་ཕྱིར།མ་གྲུབ་ན། དེར་ཐལ། དེ་རྫས་ཡོད་གང་ཞིག་བཏགས་ཡོད་ཀྱང་ཡིན་པའི་ཕྱིར།དང་བོ་གྲུབ་སྟེ། དྲངས་མ་ཐག་པའི་མངོན་པའི་རྒྱན་ལས། མ་ངེས་པ་བརྒྱད་དེ་བཞི་ཅུ་རྩ་བཞི་སྟེ་བདུན་ཅུ་རྫས་ཡོད་དང་། ཞེས་སྔ་རབས་པ་དག་འཆད་པས་སྐབས་འདིར་དེར་གཙོ་བའི་ཕྱིར་ཟེར། ཁ་ཅིག དེ་མི་འཐད་པར་ཐལ། མཆན་བུར་ལས། རྣམ་པར་མི་འཚེ་བ་དང་། རྣམ་འཚེ་གཉིས་ཀ་ཞེ་སྡང་མེད་པ་དང་ཁོང་ཁྲོ་ལ་བཏགས་པར་བྱས་ན་འཐད་དེ། ཞེ་སྡང་མེད་བྱམས་སྙིང་རྗེ་ཡང་། །ཞེས་ཞེ་སྡང་མེད་པའང་སྙིང་རྗེར་བཤད་ཅིང་རྣམ་པར་མི་འཚེ་བ་སྙིང་བརྩེ་བ་་་་དང་རྣམ་འཚེ་སེམས་ཅན་སྡུག་བསྔལ་བར་འདོད་པ་ལ་བཤད་པས་བྱེ་བྲག་ཏུ་སྨྲ་བ་ལྟར་ན་བཏགས་ཡོད་དགུར་བྱས་ན་འཐད་པར་སེམས་སོ། །ཞེས་གསལ་བར་བསྟན་ནོ་ཟེར། དེའང་མཐའ་ཆོད་པའི་དོན་མིན་ནམ་སྙམ་སྟེ། འགྲེལ་བ་མངོན་པའི་རྒྱན་རང་ལས། ཕྲན་ཚེགས་ལས་འབྱུང་བའི་ཉི་ཤུ་རྩ་བཞི་བོ་རྣམས་ཀྱང་གཞི་བསྡུ་བ་ལས་བཤད་པའི་ཕྱིར་བཏགས་ཡོད་ཡིན་པས་སེམས་བྱང་བདུན་ཅུ་་་རྩ་ལྔ་ལ་སོགས་པར་འགྱུར་ཞེས་ཤེས་པར་བྱའོ། །ཞེས་འབྱུང་བ་ལ། ཁོ་ན་རེ།མཆན་ལྟར་དེ་དགུ་བཏགས་ཡོད་དུ་ངེས་པ་དོན་ལྡན་ཡིན་ཏེ། ལོག་མོས་སོགས་ལྟ་གཏི་མུག་མེད།འཚེ་དང་མི་འཚེ་དགུ་བཏགས་ཡོད། །ཅེས་རྡོ་རྗེའི་ཚིག་ཏུ་145 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྣང་ངོ་ཞེ་ན། ཁོ་ན་རེ། ཞེ་སྡང་མེད་པ་ཁོང་ཁྲོ་ལ་བཏགས་ན་བཏགས་ཡོད་ཅེས་འཇོག་པར་ཐལ། མཆན་དང་སྡོམ་ཚིག་གིས་སྒྲུབ་ཚུལ་དེའི་ཕྱིར། འདོད་ན།ལེ་ལོ་དང་བཅས་པ་ལ་བཏགས་ནའང་བཏགས་ཡོད་ཅེས་བཤད་རིགས་པར་་་་་་་ཐལ། དེའི་ཕྱིར། འདོད་ན། དེ་ཉིད་ལས། བག་མེད་ནི་དུག་གསུམ་ལེ་ལོ་དང་བཅས་པ་ལ་བཏགས་པའམ། ཞེས་གསལ་ལོ་ཟེར་ན། ཨ་ཁུ་རིན་པོ་ཆེའི་མཐའ་དཔྱོད་དུ། འདི་ལ་དཔྱད་ཚུལ་མང་ཡང་རྣམ་པར་མི་འཚེ་བ་དང་རྣམ་འཚེ་གཉིས་བཏགས་ཡོད་པར་གསུངས་པ་མིན་ལ། གཞན་རྣམས་དེ་ལ་སོར་བཞག་རུང་སྟེ། ཞེས་གསུངས་པ་ལ། གཞན་དག དེའང་ཕྱོགས་ཐམས་ཅད་ནས་རིགས་པར་དཀའ་སྟེ། ཕྲན་ཚེགས་ཀྱི་ཉེར་བཞི་བཏགས་ཡོད་པར་གསུངས་པ་སྒྲ་སོར་བཞག་བྱེད་ན་རྫས་བཏགས་ཀྱི་ཡིན་པ་ཞིག་ཁས་ལེན་པར་འགྱུར་རོ་ཞེས་འཕེན་ཚུལ་བསྡུས་པའོ། །་སེམས་ཀྱི་ས་མང་ཡིན་ན་སེམས་ཐམས་ཅད་ཀྱི་འཁོར་དུ་འགྲོ་བས་ཁྱབ་་་པའི་ཕྱིར་བྱས་པ་ལ། ཁ་ཅིག དགེ་སེམས་ཀྱི་འཁོར་དུ་གྱུར་པའི་ས་མང་ཆོས་ཅན། སེམས་ཀུན་གྱི་འཁོར་དུ་འགྲོ་བར་ཐལ། སེམས་ཀྱི་ས་མང་ཡིན་པའི་ཕྱིར།འདོད་ན། མི་དགེ་བའི་སེམས་ཀྱི་འཁོར་དུའང་འགྲོ་བར་ཐལ། དེའི་ཕྱིར། ཁ་ཅིག་སེམས་ཀྱི་ས་མང་སེམས་ཐམས་ཅད་ཀྱི་འཁོར་དུ་འགྲོ་བ་ནི་སྤྱིའི་དབང་དུ་་་་བྱས་ཀྱི་བྱེ་བྲག་པ་ལ་ནི་ངེས་པ་མེད་སྙམ་སྟེ། གཞན་དུ་ན་དགེ་མི་དགེའི་ཡིན་པ་ཡོད་པར་ཐལ་བ་དང་། གང་ཟག་ཐམས་ཅད་རྒྱུད་གཅིག་ཏུ་ཐལ་ལོ་ཞེ་ན།དེའང་དཔྱད་ན།སྤྱི་གསལ་གྱིས་ཞིབ་ཆ་བྱས་པ་འཐད་དཀའ་སྟེ། ཡིག་ཆར། དེ་བཅུ་ཆོས་ཅན། ས་མང་ཞེས་བརྗོད་པའི་རྒྱུ་མཚན་ཡོད་དེ། སེམས་ཀྱི་སྐད་ཅིག་ཐམས་ཅད་དང་ཁམས་གསུམ་དང་ས་ཐམས་ཅད་ལ་འབྱུང་པར་བྱེ་སྨྲ་ལ་གྲགས་་་ 146 ་

མཛོད་གནས་གཉིས་པ།པའི་ཕྱིར་ན་ཞེས་གསུངས་པ་ལའོ། །ཁོ་ན་རེ། མི་དགེ་བའི་སེམས་ཀྱི་འཁོར་དུ་གྱུར་བའི་སེམས་ཀྱི་ས་མང་ཞེས་མི་རིགས་པར་ཐལ། དེ་སེམས་ཀྱི་སྐད་ཅིག་ཐམས་ཅད་དང་ཁམས་གསུམ་དང་ས་ཐམས་ཅད་ལ་འབྱུང་བར་མི་སྲིད་པས་་་་་་དེས་ན་དེ་སེམས་ཀྱི་ས་མང་དུ་གང་ནས་འཇོག་ཚུལ་མེད་པའི་ཕྱིར་ཟེར་ན། ཁ་ཅིག དེ་ལ་སྐྱོན་དག་གིས་འཇུག་དོན་མེད་དེ། དེའི་རིགས་མཐུན་གྱི་ས་མང་བཅུ་སོགས་དེ་ལྟར་ཡིན་པའི་དོན་དུ་བརྗོད་ཟེར་ན། རྟོག་དཔྱོད་གཉིས་ཀྱང་སེམས་ཀྱི་ས་མང་ཡིན་པར་ཐལ། དེའི་རིགས་མཐུན་དེ་སེམས་ཐམས་ཅད་ལ་འགྲོ་བ་དེའི་ཕྱིར་ཟེར་ན། རྒྱ་ཆུང་བས་མ་ཁྱབ་ཟེར་བ་ལའང་། དེའང་དཔྱད་པར་བྱ་བ་ལ་རྟོག་དཔྱོད་གཉིས་ཀྱི་རིགས་མཐུན་བློ་གྲོས་སེམས་ཐམས་ཅད་ལ་་་་་འགྲོ་བ་ཡིན་པའི་ཕྱིར་ཞེ་ན། ཁ་ཅིག དེ་ཙམ་གྱིས་བརྗོད་པར་བྱ་བ་ཡིན་ན་ཚོར་བ་ལྔ་ག་སེམས་ཀྱི་ས་མང་དུ་ཐལ། དེའི་རིགས་མཐུན་གྱི་ཚོར་བ་དེའི་ཕྱིར། ཁ་ཅིག་ན་རེ། ཚོར་བ་བཏང་སྙོམས་ལ་ཤིན་ཏུ་དོགས་པ་ཆེ་སྟེ། དེར་སེམས་ཀུན་གྱི་འཁོར་དུ་འགྲོ་བའི་ཕྱིར། བཏང་སྙོམས་ལ་དེས་མ་ཁྱབ་ཅེ་ན། དེའང་མི་འཐད་པར་གོ་སྟེ། དེ་བཅུ་བོ་ལ་རིམ་བཞིན་དུ་མ་ཁྱབ་པའི་ཕྱིར་ཏེ། ཚོར་བ་ལ་སེམས་ཀྱི་ས་མང་གིས་ཁྱབ་པ་སུས་ཀྱང་མི་འཛིན་པའི་ཕྱིར། ཡང་ན། ཚོར་བ་ནི་སེམས་ཀྱིས་མང་བཅུའི་ཚོར་བ་ཡིན་ནམ་མིན་ཞེ་ན། ལ་ལས་དེ་ནི་ཡིན་པར་མངོན་གསལ་ཡིན་ཏེ། ཚོར་བ་སྤྱི་ཙམ་སེམས་ཀུན་གྱི་འཁོར་དུ་འགྲོ་བས་སོ་ཞེ་ན།རྟོགས་ལྡན་ཆེན་པོར་གྲགས་པའི་མཁས་པའི་སྙན་པར་གཡོ་པས་རིགས་པ་སྣ་་་་་་ཚོགས་བཀོད་པ་ན། འོ་ན། ཚོར་བ་ཆོས་ཅན། སྐྱེས་བུ་འདིའི་སེམས་ཀྱི་འཁོར་དུ་འགྲོ་བར་ཐལ། དེའི་ཕྱིར། འདོད་ན། ཆོས་ཅན། དེ་དང་མཚུངས་ལྡན་རྣམ་པ་ལྔ་མཚུངས་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་གཉིས་ཀྱི་དམིགས་པ་མཚུངས་པར་ཐལ། དེའི་ཕྱིར། འདོད་ན། དེ་གཉིས་ཀྱི་དམིགས་པ་147 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྒྱ་ཆེ་ཆུང་མེད་པར་ཐལ། དེའི་ཕྱིར། འདོད་མི་ནུས་ཏེ། གཞན་དུ་ན་སེམས་སྤྱི་ཙམ་དང་དམ་བཅའ་བ་འདིའི་སེམས་གཉིས་ཀྱི་དམིགས་པ་ཡིན་ཁྱབ་མཉམ་དུ་་་ཐལ། དེའི་ཕྱིར། འདོད་ན། འདོད་ཆགས་ཀྱིས་ཀྱང་ཆོས་ཐམས་ལ་དམིགས་པར་ཐལ། ཚོར་བ་དེས་དམིགས་པ་གང་ཞིག ཚོར་བ་དེ་དང་མཚུངས་ལྡན་ཡིན་པའི་ཕྱིར། འདོད་ན། ཚོར་བའང་དམ་བཅའ་བ་འདིའི་སེམས་དང་དུས་མཚུངས་པར་ཐལ། དེའི་ཕྱིར། འདི་དག་དཔྱད་པར་བྱ་བ་མང་བར་གསུངས་སོ། །ཡང་ན། སྔར་ལྟར་དོན་སྦྱོར། དེ་བཅུ་ཆོས་ཅན། ས་མང་ཞེས་བརྗོད་པའི་རྒྱུ་མཚན་ཡོད་དེ། སེམས་ཀྱི་སྐད་ཅིག་ཐམས་ཅད་དང་ཁམས་གསུམ་དང་ས་ཐམས་ཅད་ལ་འབྱུང་བར་བྱེ་སྨྲ་བ་ལ་གྲགས་པའི་ཕྱིར། ཞེས་པའི་དོན་ནི་འདོད་པར་མི་བཟུང་སྟེ། ཕྱོགས་གཞན་གྱི་འདོད་པར་འདྲ་བའི་ཕྱིར། མ་གྲུབ་ན།དེར་ཐལ། རྒྱལ་སྲས་མ་ལས། གྲགས་ཞེས་བྱ་བའི་སྒྲ་ནི་གཞན་གྱི་གཞུང་ལུགས་བསྟན་པའི་ཕྱིར་རོ། །ཞེས་གསུངས་པའི་ཕྱིར་དང་། ཡང་རྒྱལ་སྲས་མ་ལས།རང་གི་གཞུང་ལུགས་ནི་འདུན་པ་ལ་སོགས་པ་སེམས་ཐམས་ཅད་ལ་མི་འབྱུང་བ་ཡིན་ཏེ། སློབ་དཔོན་འདིའི་ཕུང་བོ་ལྔའི་ནང་དུ་ཞེས་མང་དུ་བསྟན་པ་དང་།གང་སྤེལ་ལས། གྲགས་སོ་ཞེས་བྱ་བའི་སྒྲ་ནི་ཡིད་ལ་བྱེད་པ་དང་བཏང་སྙོམས་མི་རྩོལ་བ་གཉིས་སེམས་ཀྱི་སྐད་ཅིག་གཅིག་ལ་འགལ་བས་མི་འདོད་པར་བསྟན་་པའི་ཕྱིར་རོ། །ཞེས་པས་དཔྱད་གཞི་བཀོད་པ་ལ། འོ་ན། ཁ་ཅིག ཡིག་ཆར་དེའི་སྦྱོར་བ་བཀོད་པ་ནི། རང་གི་གཞུང་ལུགས་ལྟར་བཀོད་པ་མིན་པར་ཐལ།ཕྱོགས་གཞན་གྱིས་འདོད་པར་སོང་བའི་ཕྱིར། དེར་ཐལ། རྒྱལ་སྲས་མའི་དོན་དེའི་ཕྱིར། དྲངས་མ་ཐག་པའི་རང་གི་གཞུང་ལུགས་ནི་འདུན་པ་ལ་སོགས་པ་སེམས་ཐམས་ཅད་ལ་མི་འབྱུང་བ་ཡིན་ཏེ། ཞེས་པས་ཀྱང་མི་འབྱུང་བར་བསྟན་པ་ལ་བརྟག་ན་དེ་དག་སེམས་ཅན་ལ་མི་འབྱུང་བའམ་སེམས་ཀུན་གྱི་འཁོར་དུ་་་་་ 148 ་

མཛོད་གནས་གཉིས་པ།མི་འགྲོ་བ་བསྟན་པར་བཤད་ཅེས་ཟེར་ལོ། །ཡིག་ཆའི་དོན་འགྲེལ་བཤད་པ་ན་རེ། ཡིག་ཆའི་རྒྱུ་མཚན་དེ་ནི་སོར་བཞག་ཏུ་འཐད་པར་ངེས་ཏེ། གང་སྤེལ་ལས།ས་མང་བོ་རྣམས་ཏེ། གང་དག་རྣམ་པ་ཐམས་ཅད་དུ་སེམས་ཅན་ཐམས་ཅད་དང་ལྷན་ཅིག་སྐྱེ་བའམ་ཁམས་གསུམ་པ་དང་དགེ་བ་དང་མི་དགེ་བ་དང་།ལུང་མ་བསྟན་པའམ་ཟག་པ་དང་བཅས་པ་དང་ཟག་པ་མེད་པ་དང་ལྷན་ཅིག་་་་སྐྱེས་པས་སོ། །སྔར་གྱི་རྒྱུ་མཚན་ལྟར་གསུངས་པས་སོ་ཞེ་ན། ཁ་ཅིག་ན་རེ།དེའང་མི་འཐད་པར་ཐལ། ཡིག་ཆར་གང་སྤེལ་དང་རྒྱལ་སྲས་མ་གཉིས་ཀ་ལྟར་ན་ས་མང་བཅུའི་འབྱུང་ཚུལ་དང་མཚན་ཉིད་གཉིས་ཀ་ལ་མ་རངས་པར་འདོད་་ཅེས་མ་རངས་པའམ་བློ་མ་མོས་པར་བྱས་པའི་ཕྱིར། ཁ་ཅིག་ན་རེ། བློ་མ་མོས་པ་ནི་དེ་བཅུའི་འབྱུང་ཚུལ་ལ་མ་རངས་གསུང་པ་ལ་བྱེད་ན་སེམས་ཐམས་ཅད་་་་ལ་མི་འབྱུང་བར་གོ་དགོས་སམ་སེམས་ཐམས་ཅད་ལ་སྐྱེ་བར་མི་འདོད་དམ་གང་དཔྱད་པར་བྱ་ན་དེ་དག་སེམས་སྐད་ཅིག་ཐམས་ཅད་ལ་འབྱུང་བ་གང་ཞིགཁམས་གསུམ་དང་ས་ཐམས་ཅད་ལའང་འབྱུང་བའི་ཕྱིར། དང་བོ་མ་གྲུབ་ན།དེ་མི་འབྱུང་བའི་སེམས་ཀྱི་སྐད་ཅིག་གཅིག་ཡོད་པར་ཐལ། དེའི་ཕྱིར། འདོད་མི་ནུས་ཏེ། ངོས་འཛིན་མི་ནུས་པའི་ཕྱིར། ཕྱི་མ་ས་ཐམས་ཅད་ལ་འབྱུང་བར་ཐལ། འདིའི་ས་ཐམས་ཅད་ནི་སེམས་ཅན་དང་ཁམས་གསུམ་ཡང་འདིའི་ས་དེ་ཡིན་པར་འགྲེལ་བཤད་ལས་ཀྱང་བཤད་པས་དེས་ན་དེར་གྲུབ་པ་མངོན་སུམ་དུ་་འཛིན་རིགས་པའི་ཕྱིར་ཞེ་ན་དཔྱད་བྱ་ཆེས་མང་ངོ་། །ཚོར་བ་ལ་སོགས་པའི་ས་མང་བཅུ་བོ་འཁོར་དུ་མེད་པའི་སེམས་མི་སྲིད་་པ་ལ། ཁ་ཅིག་དེ་དག་དང་དུས་མི་མཉམ་པའི་སེམས་ཀྱི་འཁོར་དུའང་དེ་སོགས་འབྱུང་བར་ཐལ། དེའི་ཕྱིར། འདོད་ན། དེ་དག་ཆོས་ཅན། རང་དང་དུས་མི་མཉམ་པའི་སེམས་དང་ལྷན་ཅིག་ཏུ་འབྱུང་བར་ཐལ། དེ་དང་མཚུངས་ལྡན་་ 149 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་པའི་ཕྱིར། འདོད་ན། དེ་དང་དུས་མི་མཉམ་པ་མ་ཡིན་པར་ཐལ། དེའི་ཕྱིར། འདོད་མི་ནུས་སོ། །ཁ་ཅིག སེམས་ཀྱི་ས་མང་བཅུ་བོ་དགེ་བའི་སེམས་ཀྱི་འཁོར་དུ་སྐྱེས་ན་དགེ་སེམས་དེ་གཙོ་སེམས་དང་དེ་དག་དགེ་སེམས་ཀྱི་སེམས་་་་་བྱུང་ཡིན་པར་ཁས་ལེན་ནམ་མི་ལེན། གཉིས་པ་ལྟར་མི་རིགས་ཏེ། དེ་གཉིས་མཚུངས་ལྡན་ལྔ་མཚུངས་ཡིན་པའི་ཕྱིར། དེ་དག་བཅུ་ག་དང་དུས་མི་མཉམ་པའི་སེམས་དང་ས་མང་བཅུ་དང་གཉིས་པོ་དུས་མཚུངས་སུ་སྐྱེ་བར་འདྲ་སྟེ། དེ་གཉིས་སེམས་སེམས་བྱུང་ཡིན་པའི་ཕྱིར། ཁྱབ་སྟེ། རྩ་བར། སེམས་དང་སེམས་བྱུང་ངེས་ལྷན་ཅིག ། ཅེས་པས་དུས་མཚུངས་སུ་སྐྱེས་པ་དང་ཕན་ཚུན་མེད་ན་མི་འབྱུང་བར་བསྟན་པའི་ཕྱིར་ཟེར་བ་ལ་གཞན་དག་ན་རེ། བཅུ་བོ་དེ་དག་ནི་མི་འབྱུང་བའི་སེམས་མེད་པར་མངོན་གསལ་ཡིན་ཏེ། འགྲེལ་བ་མངོན་པའི་རྒྱན་ལས། བཅུ་བོ་དེ་དག་ནི་སེམས་ཐམས་ཅད་ལ་འབྱུང་བའི་ཕྱིར་སེམས་ཀྱི་ས་མང་ཞེས་བྱའོ། །ཞེས་གསལ་བར་མཛད་དོ། །ཁ་ཅིག བཅུ་བོ་འདི་དག་སེམས་ཐམས་ཅད་ཀྱི་འཁོར་དུ་བྱུང་བའི་སེམས་བྱུང་ཡིན་ན་རྣམ་འཚེ་སོགས་དང་་་་་་་་་དམིགས་པ་གཅིག་ཏུ་ཁས་ལེན་དགོས་ལ་བཅུ་བོ་འདི་དག་གིས་སེམས་ཅན་ལ་་་་་དམིགས་ཏེ་སེམས་ཅན་ལ་གནོད་འཚེ་བྱེད་པའི་རྣམ་པ་ཅན་དུ་ཐལ། རང་དང་མཚུངས་ལྡན་གྱི་སེམས་དེས་དེ་ལྟར་བྱས་པ་ཡིན་པའི་ཕྱིར། འདོད་ན། བཅུ་བོ་དེ་དག་ཆོས་ཅན། སེམས་ཅན་ལ་ཕན་འདོགས་པའི་རྣམ་ཅན་དང་སེམས་ཅན་ལ་སྡང་བའི་རྣམ་ཅན་དུ་ཐལ། དེའི་ཕྱིར།ཡང་ན། རིགས་པའི་རྩལ་སྦྱང་བའི་བློ་ལྡན་གཞོན་པ་འགའ་ཞིག་གིས།སེམས་ཀྱི་ས་མང་བཅུ་བོ་འདི་དག་སེམས་ཀུན་གྱི་འཁོར་དུ་འགྲོ་བ་ལ་སེམས་དེ་་་དང་ངོ་བོ་གཅིག་པར་ཁས་ལེན་མི་རུང་བར་ཐལ། སེམས་སེམས་བྱུང་ཡིན་པའི་ཕྱིར། ཁྱབ་སྟེ། མངོན་པའི་རྒྱན་ལས། རྣམ་པར་ཤེས་པ་ལ་སོགས་པ་ཆོས་བཅུ་150 ་

མཛོད་གནས་གཉིས་པ།བོ་དེ་དག་ཀྱང་ཇི་ལྟར་ཉི་མའི་འོད་ཟེར་གཅིག་ཏུ་འདུ་ཡང་འོན་ཀྱང་ངོ་བོ་ཉིད་་གཞན་ཡིན་པ་དེ་བཞིན་དུ་རྣམ་པར་ཤེས་པའི་ངོ་བོ་ཉིད་གཞན་པ་ནས་སེམས་་་་པའི་བར་དུ་གཞན་ཡིན་ནོ་ཞེས་དེས་ས་མང་བཅུ་ཡིན་པ་དང་། སེམས་སེམས་བྱུང་དེ་དག་རྫས་ཐ་དད་ཡིན་པར་ཡང་བཤད་པའི་ཕྱིར་རོ། །ཞེས་མང་དུ་གསུངས་སོ་ཞེ་ན། གཞུང་གཞན་དུ་སེམས་སེམས་བྱུང་རྫས་གཅིག་དང་ངོ་བོ་གཅིག་ཏུ་ཆེས་མང་བོར་གསུངས་པས་རྫས་ཐ་དད་དུ་ཚངས་པས་ཀྱང་བསྒྲུབ་མི་་ཐུབ་པར་སྨོས་པས་དཔྱད་གཞི་ཆེ་བར་སྣང་ཞིང་མངོན་པ་གོང་མ་དང་ཁྱད་པར་རྒྱས་པར་སྤྲོ་འདོད་ཀྱང་ཡི་གེ་མང་བས་འཇིགས་ནས་མ་བྲིས།མཚུངས་ལྡན་རྣམ་པ་ལྔ་མཚུངས་ཞེས་པའི་རིགས་པས་དཔྱད་དེ་དེའི་་་་་དོན་བཤད་ན། ཡིག་ཆར། སེམས་དང་རང་གི་འཁོར་ཀུན་འགྲོ་ལྟ་བུ་ཆོས་ཅན།རྣམ་པ་ལྔས་མཚུངས་ལྡན་ཡིན་ཏེ། རྟེན་མཚུངས་། དམིགས་པ་མཚུངས། རྣམ་པ་མཚུངས། དུས་མཚུངས། རྫོས་མཚུངས་པ་ཡིན་པའི་ཕྱིར། དང་བོ་གྲུབ་སྟེ།གཙོ་བོ་སེམས་རྟེན་གང་ལ་བརྟེན་པ་དེ་ལ་འཁོར་ཚོར་སོགས་ཀྱང་བརྟེན་པ་་་་་་་་དང་། དམིགས་པ་གང་ལས་སེམས་སྐྱེ་བ་དེ་ལས་འཁོར་ཚོར་སོགས་ཀྱང་སྐྱེ་བའི་ཕྱིར། གསུམ་པ་གྲུབ་སྟེ། སེམས་སྔོན་པོའི་རྣམ་པར་སྐྱེས་ན་འཁོར་ཚོར་སོགས་ཀྱང་དེ་ལྟར་སྐྱེས་པའི་ཕྱིར། བཞི་བ་གྲུབ་སྟེ། དུས་གང་ལ་སྐྱེས་པ་དང་དུས་མཉམ་དུ་འཁོར་ཚོར་སོགས་ཀྱང་སྐྱེས་པའི་ཕྱིར། ལྔ་བ་གྲུབ་སྟེ། སེམས་རྫོས་གཅིག་ལས་རིགས་མཐུན་གཉིས་མིན་པ་ལྟར་འཁོར་ཚོར་སོགས་ཀྱང་རེ་རེ་བར་་་ངེས་པའི་ཕྱིར། ཞེས་ལེགས་གསུངས་མཛད་པའོ། །ཁ་ཅིག མདུན་གྱི་དམ་བཅའ་བའི་རྒྱུད་ཀྱི་ཉོན་མོངས་ཆུང་ངུའི་དེ་བཅུ་ཆོས་ཅན། སེམས་དང་མཚུངས་ལྡན་དུ་ངེས་པར་ཁས་ལེན་དགོས་སྙམ་ན། འོ་ན་སེམས་ཀྱིས་གང་ལ་བརྟེན་པ་དང་དམིགས་ན་འདིས་ཀྱང་དེར་ཐལ། དང་བོ་151 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་གཉིས་པའི་དོན་ངོས་འཛིན་ཚུལ་དེའི་ཕྱིར། འདོད་ན། བཅུ་བོ་དེ་དག་ཆོས་ཅན། འགོག་ལམ་དག་ལ་བརྟེན་པ་དང་དམིགས་པ་སོགས་སུ་ཐལ། དེའི་ཕྱིར། འདོད་ན། འགོག་ལམ་ལ་དམིགས་པའི་ཁྲོ་ཆགས་ཡོད་པར་ཐལ་ལོ ཁོ་ན་རེ། ཁྲོ་ཆགས་སོགས་སེམས་དང་མཚུངས་ལྡན་མིན་པར་ནི་དཀའ་སྟེ། གཞན་དུ་ན་སེམས་དང་མཚུངས་ལྡན་གྱི་སེམས་བྱུང་གང་ཟག་གང་གི་རྒྱུད་ལ་ངོས་་་་་་་་འཛིན་དུ་མེད་པར་འགྱུར་རོ་ཞེས་ཟེར་ཚུལ་མང་ངོ་། །སློབ་དཔོན་རང་གི་ལུགས་ལ་སེམས་གཅིག་ཏུ་རྩོལ་བཅས་རྩོལ་མེད་གཉིས་འབྱུང་ངམ་ཞེ་ན་མི་་་་་་་་་རིགས་ཏེ། མཐའ་དཔྱོད་ལས། དེ་ལ་སློབ་དཔོན་ན་རེ། དགེ་བའི་སེམས་གཅིག་ལ་རྩོལ་བཅས་ཡིད་ལ་བྱེད་པ་དང་རྩོལ་མེད་འདུ་བྱེད་བཏང་སྙོམས་ཅིག་ཅར་མི་འབྱུང་བར་ཐལ། སེམས་གཅིག་ལ་རྩོལ་བཅས་རྩོལ་མེད་འགལ་བའི་ཕྱིར།དཔེར་ན་རྟོག་བཅས་རྟོག་མེད་བཞིན། ཞེས་གསུངས་སོ། །བྱེ་སྨྲས་ལན་བྱ་སྟེ།དེ་ཉིད་ལས། བྱེ་སྨྲ་ན་རེ། མ་ཁྱབ་སྟེ། དེ་ལྟར་འགལ་ཡང་ཡིད་ལ་བྱེད་པས་རྩོལ་པ་ཡང་དམིགས་པ་གཞན་གཅིག་ལ་རྩོལ། རྩོལ་མེད་འདུ་བྱེད་བཏང་སྙོམས་ཀྱིས་ཀྱང་དམིགས་པ་གཞན་གཅིག་ལ་རྩོལ་མེད་བྱེད་པས་འདིར་མི་་་་་་་་་་འགལ་བའི་ཕྱིར་ཟེར། ཞེས་བཤད་ཚུལ། ཁ་ཅིག བྱེ་སྨྲའི་ལུགས་དེར་སེམས་གཅིག་གི་འཁོར་གྱི་སེམས་བྱུང་རྣམས་ཀྱི་དམིགས་པ་མི་མཚུངས་པར་ཐལ།དེས་ལན་བྱེད་ཚུལ་གྱིས་ཤེས་པའི་ཕྱིར་ཏེ། ཡིག་ཆར། སློབ་དཔོན་ན་རེ། འོ་ན།མཚུངས་ལྡན་ཐམས་ཅད་དམིགས་པ་མི་མཚུངས་པར་ཐལ། དགེ་སེམས་འཁོར་གྱི་དེ་གཉིས་མཚུངས་ལྡན་ཡིན་ཀྱང་དམིགས་པ་མི་མཚུངས་པ་དེའི་ཕྱིར་ཞེས་་་་་་གསུངས་སོ་ཟེར། དེས་ན་བྱེ་སྨྲས་མཚུངས་ལྡན་ཐམས་ཅད་དམིགས་པ་མི་མཚུངས་པར་ཁས་ལེན་ནམ་ཞེ་ན་དེ་ནི་ཤིན་ཏུ་མི་རིགས་ཏེ་སེམས་བྱུང་མཚུངས་ལྡན་ཡིན་མིན་མཚུངས་ལྡན་རྣམ་པ་ལྔ་མཚུངས་ལས་གཞན་ལ་གོ་རྒྱུ་མེད་པའི་་་་་152 ་

མཛོད་གནས་གཉིས་པ།ཕྱིར།ཡང་ན། ཡིག་ཆར། བྱེ་སྨྲ་ན་རེ། སྐྱོན་མེད་པར་ཐལ། རྟོག་དཔྱོད་སོགས་ཀྱི་རིགས་པ་འདི་ལ་ཡང་བཤད་པའི་ཕྱིར་ཟེར། ཞེས་གསུངས་པའི་ཕྱིར།ཁ་ཅིག་ན་རེ། སློབ་དཔོན་གྱིས་ཀྱང་དེར་སྐྱོན་བྱེད་པ་ལ་ནི་སྐྱོན་དུ་མི་འགྲོ་བར་ཐལ། བྱེ་སྨྲས་ལན་འདེབས་ཚུལ་རྒྱ་ཆེ་བའི་ཕྱིར། དེར་ཐལ། སེམས་གཅིག་གི་འཁོར་གྱི་རྟོག་དཔྱོད་གཉིས་ཀྱིས་ཡུལ་གཞན་གཅིག་ལ་རྩིང་བར་ལྟ་བ་དང་་་་་་་་་གཞན་གཅིག་ལ་ཞིབ་པས་འཇུག་པར་ངེས་པའི་ཕྱིར། རྟོག་དང་དཔྱོད་པ་རྩིང་ཞིབ་ཉིད། །ཅེས་སོ་ཟེར། ཁ་ཅིག དེ་ལ་སྐྱོན་མེད་པར་ཐལ། དེ་གཉིས་ཀྱིས་ཆོས་གཅིག་ལ་དམིགས་པ་ན་ཆོས་གཅིག་བོ་དེ་རྩིང་བ་དང་ཞིབ་པར་ལྟོས་པས་་་་མི་འགལ་བར་སུས་ཀྱང་ཤེས་སོ་ཟེར། ཁོ་ན་རེ། མི་གཙང་བ་དང་དུག་ལྟར་གྱི་ཉོན་སྒྲིབ་དེ་ཆོས་ཅན། ཁྱོད་དགེ་སེམས་ཀྱིས་དམིགས་ནས་དེའི་མཚུངས་ལྡན་རྟོག་དཔྱོད་གཉིས་ཀྱིས་དེར་རྩིང་བ་དང་ཞིབ་པར་བལྟས་པར་ཐལ། དེའི་ཕྱིར།འདོད་ན། ཆོས་ཅན། བློ་ཕྱིན་ཅི་ལོག་ཏུ་ཐལ། དེ་འདྲའི་དུག་ལྟར་གྱི་ཉོན་སྒྲིབ་དེ་རྩིང་བར་བལྟས་པའི་ཕྱིར་ན་མ་ཁྱབ་བམ། ཁ་ཅིག མི་དགེ་བའི་བྱ་བ་ཆེས་ངན་པ་ལ་སྤྲོ་བའི་བརྩོན་འགྲུས་ཡོད་དམ་མེད་ཅེ་ན། ཁ་ཅིག ཡོད་པར་མངོན་ཏེ། མཐའ་དཔྱོད་ལས། ཁོ་ན་རེ། མི་དགེ་བའི་བྱ་བ་ཆེས་ངན་པ་ལ་སྤྲོ་བ་ཡང་བརྩོན་འགྲུས་ཡིན་པར་ཐལ། དེ་དག་ལ་སྤྲོ་བའི་བརྩོན་འགྲུས་ཡོད་པའི་ཕྱིར་ན་མ་ཁྱབ་ཅིང་། ཞེས་གསལ་བར་བཤད་དོ། །ཁོ་ན་རེ། འོ་ན། མི་དགེ་བའི་བྱ་བ་ངན་པ་ལ་སྤྲོ་བའི་བརྩོན་འགྲུས་ཀྱིས་གང་ལ་སྤྲོ་བ་ཡིན་ཞེ་ན། ཁ་ཅིག དགེ་བ་ལ་སྤྲོ་བ་ཡིན་ནམ་སྟེ། བརྩོན་གང་དགེ་ལ་སྤྲོ་བའོ་ཞེས་སོ་ཟེར་ན། འོ་ན། མི་དགེ་བ་ལ་སྤྲོ་བའི་བརྩོན་འགྲུས་ཀྱིས་དགེ་བ་ལ་སྤྲོ་བར་བཤད་ན་མི་དགེ་བ་ལ་སྤྲོ་བའི་བརྩོན་འགྲུས་དེ་ཡོད་ན་མི་དགེ་བ་ལ་སྤྲོ་བའི་སྤྲོ་ཚུལ་ཞིབ་པར་བཤད་དུ་་་་་་153 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མེད་པར་ཐལ། སྔ་མའི་རིགས་པས་བརྟག་ཚུལ་དེའི་ཕྱིར། གཞན་ཡང་། མི་དགེ་བ་ལ་སྤྲོ་བའི་བརྩོན་འགྲུས་མི་དགེ་བ་ལ་སྤྲོ་བ་མིན་ན་གཟུགས་ལ་སྤྲོ་བའི་་་་་བརྩོན་འགྲུས་ཀྱང་གཟུགས་ལ་སྤྲོ་བ་མིན་པར་ཐལ། དེའི་ཕྱིར། འདོད་ན།ཤེས་བྱ་ལ་སྤྲོ་བའི་བརྩོན་འགྲུས་ཤེས་བྱ་ལ་སྤྲོ་བ་མིན་པར་ཐལ། དེའི་ཕྱིར།འདོད་ན། ཤེས་བྱ་ལ་དགའ་བའི་སེམས་པའང་ཤེས་བྱ་ལ་དགའ་བ་མིན་པར་ཐལ། དེའི་ཕྱིར། འདོད་ན། དེ་གང་ལ་དགའ་བ་ཡིན་ཞེ་ན་ཁ་ཅིག་ལ་ལན་མེད་དོ། །ཁོ་ན་རེ། དུག་བཞིན་གྱི་མི་དགེ་བའི་བྱ་བ་ངན་པ་ལ་སྤྲོ་བའི་བརྩོན་འགྲུས་ཡོད་པར་ཐལ། དེའི་ཕྱིར། འདོད་ན། དེ་ལ་བྱང་སེམས་ཀྱི་བརྩོན་འགྲུས་ཀྱང་ཡོད་པར་ཐལ། དེའི་ཕྱིར། འདོད་ན། དུག་ལྟར་གྱི་མི་དགེ་བའི་བྱ་བ་ངན་པ་ལ་དགའ་བའི་བྱང་སེམས་འཕགས་པ་ཡོད་པར་ཐལ། དེའི་ཕྱིར། འདོད་ན། ཕྱི་རོལ་བའི་བསྟན་པ་ལ་དགའ་བ་དད་པས་སྤྲོ་བའི་བྱང་སེམས་འཕགས་པ་ཡོད་་་་་པར་ཐལ་ལོ་ཞེས་རྩོད་ཚུལ་ཡོད་པར་གསུངས་སོ། །ཁ་ཅིག མི་དགེ་བའི་བྱ་བ་ངན་པ་ལ་སྤྲོ་བ་ནི་བརྩོན་འགྲུས་མིན་སྙམ་སྟེ། མངོན་པའི་རྒྱན་ལས། མི་དགེ་བའི་བྱ་བ་ལ་སེམས་མངོན་པར་སྤྲོ་བ་ནི་བརྩོན་འགྲུས་མ་ཡིན་གྱི་བྱ་བ་ངན་ཞེན་་གྱི་ལེ་ལོ་ཡིན་ཏེ། ཞེས་གསལ་ལོ་ཞེ་ན། ཁོ་ན་རེ། དེའང་དཀའ་སྟེ། ཡིག་ཆར་མི་དགེ་བའི་བྱ་བ་ངན་པ་ལ་སྤྲོ་བའི་བརྩོན་འགྲུས་ཀྱང་གསུངས་པས་དོན་ཡོད་་་་པར་མངོན་ནོ་ཞེ་ན། ཁོ་ན་རེ། དེ་ནི་ཕྱི་རོལ་བའི་བརྩོན་འགྲུས་ཙམ་ལ་དགོངས་པ་ཡིན་ནམ་སྟེ་ཡིག་ཆ་རང་ལས། མི་དགེ་བའི་བྱ་བ་ཆེས་ངན་པ་ལ་སྤྲོ་བ་ཡང་བརྩོན་འགྲུས་མ་ཡིན་པར་ཐལ། ཞེས་གསུངས་པས་ཤེས་སོ། །ཡང་ན་མདོ་ལས།འདི་ལས་ཕྱི་རོལ་བ་རྣམས་ཀྱི་བརྩོན་འགྲུས་གང་ཡིན་པ་དེ་ནི་ལེ་ལོ་ཁོ་ན་ཡིན་་་་་ནོ། །ཞེས་པས་ཀྱང་མི་དགེ་བའི་བྱ་བ་ངན་པ་ལ་སྤྲོ་བའི་བརྩོན་འགྲུས་མེད་པར་དེས་ཤེས་སོ་ཞེ་ན། དོགས་སློང་རྒྱས་པར་སྤྲོ་ན་བློ་འཕེལ་བའི་ངང་དུ་འགྱུར་རོ། །154 ་

མཛོད་གནས་གཉིས་པ།མཐའ་དཔྱོད་ལས། རིག་པའི་མི་མཐུན་ཕྱོགས་རྨོངས་པ་སྟེ་མ་རིག་པ་དང་།ཞེས་པ་ནས། དྲུག་ཆོས་ཅན། ཉོན་མོངས་པའི་ས་མང་ཡིན་ཏེ། རྟག་ཏུ་ཉོན་མོངས་ཅན་གྱི་སེམས་ཐམས་ཅད་ཀྱི་འཁོར་དུ་འབྱུང་ལ་སེམས་གཞན་གྱི་འཁོར་་་དུ་མི་འབྱུང་བའི་སེམས་བྱུང་ཡིན་པའི་ཕྱིར། ཞེས་མཆོག་ཏུ་གྱུར་བའི་རྡོ་རྗེའི་ཚིག་ཏུ་གྲུབ་བོ། །རང་འགྲེལ་ལས། འདི་དག་ལ་ཉོན་མོངས་པའི་ས་མང་བོ་ཡོད་པས་འདི་དག་ནི་ཉོན་མོངས་པའི་ས་མང་བོ་བ་དག་ཡིན་ཏེ། ཞེས་སོ། །དེས་ན་མ་དད་པ་ནས། བག་མེད་པའི་བར་བཅུ་བོ་དེ་ཆོས་ཅན། ཉོན་མོངས་པའི་ས་མང་ཡིན་པར་ཐལ། རྟག་ཏུ་ཉོན་མོངས་ཅན་གྱི་སེམས་ཐམས་ཅད་ཀྱི་འཁོར་དུ་འབྱུང་ལ་སེམས་གཞན་གྱི་འཁོར་དུ་མི་འབྱུང་བ་ཡིན་པའི་ཕྱིར། ཁྱབ་པ་ཡིན་ཆར་དེའི་ཕྱིར་ཞེ་ན། འདོད་པ་ཁོ་ན་ཡིན་ཏེ། ཆོས་མངོན་པ་ནས། ཉོན་མོངས་པའི་ས་མང་བོ་བ་བཅུ་སྟེ། མ་དད་དང་ནས། བག་མེད་པའོ། །ཞེས་གསུངས་པའི་ཕྱིར། ཁོ་ན་རེ། དེ་དག་བཅུ་བོ་ཆོས་ཅན། ཉོན་མོངས་ཆེན་པོའི་ས་མང་ཡིན་པར་ཐལ། ཉོན་མོངས་པའི་ས་མང་ཁོ་ན་ཡིན་པའི་ཕྱིར། རྟགས་མ་གྲུབ་པར་འདྲ་སྟེ། ་ ཡིག་ཆར། ཉོན་མོངས་པའི་ས་མང་དྲུག་བྱས་པ་མི་འཐད་པར་ཐལ། ཉོན་མོངས་པའི་ས་མང་བཅུ་ཡོད་པའི་ཕྱིར་ན་མ་ཁྱབ་སྟེ། ཉོན་མོངས་པའི་ས་མང་ཁོ་ན་མ་བྱས་པར་སེམས་ཀྱི་ས་མང་དང་གཉིས་ཀའི་གཞི་མཐུན་་་་་་་བགྲང་ན་བཅུ་ཡོད་པའི་ཕྱིར། ཞེས་ཞིབ་པར་མཛད་དོ་ཟེར་ན། ཁོ་ན་རེ། དེ་དག་བཅུ་བོ་ཉོན་མོངས་པའི་ས་མང་དང་སེམས་ཀྱི་ས་མང་གཉིས་ཀར་བྱེད་ལ་་་་ཉོན་མོངས་ཆེན་པོའི་ས་མང་དྲུག་པོ་དེ་སེམས་ཀྱི་ས་མང་མིན་པའི་རྒྱུ་མཚན་་་་་་་གང་དུ་བྱེད་ཅེ་ན། དེ་ནི་ཡིག་ཆར་མུ་བཞི་ངོས་འཛིན་གྱིས་གྲུབ་པའི་ཕྱིར་ཏེ།མཐའ་དཔྱོད་ལས། སེམས་ཀྱི་ས་མང་ཡིན་ལ་ཉོན་མོངས་ཀྱི་ས་མང་མ་ཡིན་པ་དང་། ཕྱི་མ་ཡིན་ལ་སྔ་མ་མ་ཡིན་པ་དང་། གཉིས་ཀ་ཡིན་པ་དང་། གཉིས་ཀ་155 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མ་ཡིན་པ་དང་བཞི་ཡོད་པའི་ཕྱིར། ནས། གཉིས་པ་གྲུབ་སྟེ། རང་འགྲེལ་ལས།གཉིས་པ་ནི་མ་དད་པ་དང་ལེ་ལོ་དང་མ་རིག་པ་དང་རྒོད་པ་དང་བག་མེད་་་་་་་་པའོ། །ཞེས་གསུངས་པའི་ཕྱིར། ཁ་ཅིག དེ་དག་ཆོས་ཅན། སེམས་ཀྱི་ས་མང་མིན་པར་འཐད་དཀའ་སྟེ། འདི་དག་ལ་སེམས་ཀྱི་ས་མང་གི་དོན་ཚང་བའི་ཕྱིར།མ་གྲུབ་ན། སེམས་ཀྱི་ས་མང་གི་མཚན་ཉིད་ངོས་འཛིན་པར་གྱིས་ཤིག སེམས་ཀྱི་ས་མང་ལ་དགེ་བ་དང་མི་དགེ་བ་དང་ལུང་མ་བསྟན་ཡིན་པ་དང་མིན་པ་དང་ཟག་བཅས་ཟག་མེད་ཐམས་ཅད་དང་ལྷན་ཅིག་ཏུ་སྐྱེ་བ་ལ་བྱེད་ན། སྔར་བཤད་པའི་བརྗེད་ངེས་སོགས་ལྔ་བོ་དེ་དགེ་མི་དགེ་ཟག་བཅས་ཟག་མེད་ཀྱི་སེམས་་་་་་་་སོགས་ཐམས་ཅད་དང་ལྷན་ཅིག་ཏུ་འབྱུང་བར་ཐལ། སེམས་ཀྱི་ས་མང་ཡིན་པའི་ཕྱིར། མ་གྲུབ་ན། ཡིག་ཆར། གསུམ་པ་གྲུབ་སྟེ། སྔར་བཤད་པའི་བརྗེད་ངེས་སོགས་ལྔ་བོ་དེ་གཉིས་ཀ་ཡིན་པའི་ཕྱིར། ཞེས་གསུངས་སོ། །ཁོ་ན་རེ། དེ་དག་སེམས་ཀྱི་ས་མང་ཞེས་པར་མི་རིགས་ཏེ། དེ་ཡིན་ན་ནི་དེ་བཤད་དགོས་ཏེ།གང་སྤེལ་ལས། ས་མང་བོ་བ་རྣམས་ཏེ། གང་དག་རྣམ་པ་ཐམས་ཅད་དུ་སེམས་ཅན་ཐམས་ཅད་དང་ལྷན་ཅིག་སྐྱེ་བའམ་ཁམས་གསུམ་པ་དང་དགེ་བ་དང་མི་་་་་དགེ་བ་དང་། ལུང་མ་བསྟན་པའམ་ཟག་པ་དང་བཅས་པ་དང་ཟག་པ་མེད་པ་དང་ལྷན་ཅིག་སྐྱེས་པས་སོ། །ཞེས་གསུངས་པའི་ཕྱིར་ཟེར། ཁྱབ་སྟེ། སེམས་ཀྱི་ས་མང་བོ་བ་ཞེས་ཞིབ་ཆ་ལྷག་པ་མེད་པར་འདྲ་སྟེ། ཡིག་ཆར། སེམས་ཀྱི་ས་མང་འཆད་པར། ཚོར་དང་སེམས་པ་འདུ་ཤེས་དང་། །ནས། ཏིང་ངེ་འཛིན་སེམས་ཐམས་ཅད་ལ། །ཞེས་གསུངས་པས་སོ་ཞེ་ན་ལ་ལས་འཕེན་ཚུལ་མཐའ་མེད་པར་བཀོད་པ་སོགས་ལ་རྩོད་པར་བྱའོ། །ཁ་ཅིག་ན་རེ། ཁྱོད་ཉོན་མོངས་པའི་སེམས་ཀུན་གྱི་འཁོར་དུ་ཡོད་ན།ཉོན་མོངས་པའི་ས་མང་དུ་ཁས་ལེན་རིགས་པར་ཐལ། མུ་གསུམ་པ་འཇོག་ཚུལ་་ 156 ་

མཛོད་གནས་གཉིས་པ།ཡོད་པའི་ཕྱིར། འདོད་ན། སེམས་ཀྱི་ས་མང་བཅུ་གར་ཉོན་མོངས་པའི་ས་མང་ཡིན་པར་ཐལ། དེའི་ཕྱིར། ཁྱབ་པ་ཁས་བླངས་ཀྱིས་རིགས་པའི་ཕྱིར། དེས་ན་ཉོན་མོངས་པའི་ས་མང་གི་དོན་གང་ལྟར་ངོས་འཛིན་ཞེ་ན། རྟག་ཏུ་ཉོན་མོངས་ཅན་གྱི་སེམས་ཐམས་ཅད་ཀྱི་འཁོར་དུ་འགྲོ་ལ་སེམས་གཞན་གྱི་འཁོར་དུ་མི་འགྲོ་བ་ཙམ་ལ་བཤད་ན་ཆོས་མངོན་པ་ལས་ཉོན་མོངས་པའི་ས་མང་བོ་བ་བཅུ་སྟེ།ཞེས་པ་མི་རིགས་པར་ཐལ། དེ་ལ་ཆེན་པོའི་ས་མང་དྲུག་དང་ལོག་མོས་སོགས་བཅུ་གཅིག་པོ་དེར་ངེས་པས་མངོན་པར་གསུངས་པ་མི་རིགས་པར་འགྱུར་བའི་་་ཕྱིར་ཟེར་བ་ལ། ཡང་ན་སེམས་གཅིག་གི་འཁོར་དུ་དྲན་པ་དང་ཤེས་བཞིན་མ་ཡིན་པ་གཉིས་ཀ་འབྱུང་ངམ་ཞེ་ན་དེ་ནི་ཉོན་མོངས་ཅན་གྱི་སེམས་ཀྱི་འཁོར་དུ་་་ཡོད་པར་མངོན་ནོ། །ཁོ་ན་རེ། དེ་མི་རིགས་པར་ཐལ། དེ་གཉིས་དྲན་པ་ཡིན་པའི་ཕྱིར། མ་གྲུབ་ན། ཤེས་བཞིན་མ་ཡིན་པ་དྲན་པ་མིན་ན་དེ་སེམས་ཀྱི་ས་མང་དུ་མི་འཐད་པར་ཐལ། སེམས་ཀྱི་ས་མང་བཅུ་ག་གང་ཡང་མིན་པའི་ཕྱིར་ཏེ། དྲན་པ་མིན་ཚུལ་དེའི་ཕྱིར། འདོད་མི་ནུས་སོ་ཟེར་ནའང་དཀའ་སྟེ།སེམས་གཅིག་གི་འཁོར་དུ་དེ་གཉིས་ཀར་འགྲོ་བ་ཡོད་ན་རྫས་མཚུངས་ཉམས་་་་་་པས་སོ་ཞེ་ན། མི་དགེ་བའི་ས་མང་ནི་མི་དགེ་བའི་སེམས་ཐམས་ཅད་ལ་རྟག་ཏུ་འབྱུང་ལ་སེམས་གཞན་ལ་མི་འབྱུང་བས་ན་མི་དགེ་བའི་ས་མང་ཞེས་བཤད་་་་་་་་དགོས་རྒྱུ་ལ་ཁོ་ན་རེ། འདོད་སེམས་འཁོར་གྱི་ཉོན་མོངས་ཆེན་པོའི་ས་མང་དྲུག་ཆོས་ཅན། མི་དགེ་བའི་ས་མང་ཡིན་པར་ཐལ། རྒྱུ་མཚན་དེའི་ཕྱིར། ཡང་ན།མི་དགེ་བའི་སེམས་ཀྱི་འཁོར་དུ་འབྱུང་བའི་རྟོག་དཔྱོད་གཉིས་ཆོས་ཅན། དེར་ཐལ། དེའི་ཕྱིར་ཞེ་ན། ཁ་ཅིག དེ་དག་གིས་སྐྱོན་འཇུག་དོན་མེད་དེ། སེམས་བྱུང་ཞེ་དྲུག་གི་གྲངས་འདྲེན་གྱི་དེ་ལ་དེ་གཉིས་ལས་གཞན་མི་བརྩི་བའི་ཕྱིར།ཁོ་ན་རེ། ཡིག་ཆ་དང་རང་འགྲེལ་སོགས་ཀྱིས་སྒྲུབ་ཚུལ་ལ་ཁྱབ་བ་མེད་157 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པར་ཐལ། དམ་བཅའ་དེའི་ཕྱིར། མ་ཁྱབ་ཟེར་ན། ཡང་དཀའ་སྟེ། ཡིག་ཆར།ཁྲེལ་མེད་དང་ངོ་ཚ་མེད་པ་ཆོས་ཅན། མི་དགེ་བའི་ས་མང་ཡིན་ཏེ། མི་དགེ་བའི་སེམས་ཐམས་ཅད་ཀྱི་འཁོར་ཁོ་ནར་འབྱུང་ལ་སེམས་གཞན་ལ་མི་འབྱུང་་་་་་བའི་ཕྱིར་ཏེ། རང་འགྲེལ་ལས། མི་དགེ་བའི་སེམས་ལ་རྟག་ཏུ་འབྱུང་བའི་ཆོས་འདི་གཉིས་ནི་མི་དགེ་བའི་ས་ཆེན་པོ་བ་དག་ཅེས་བྱའོ། །ཞེས་གསུངས་སོ། །ཉོན་མོངས་ཆུང་ངུའི་ས་བ་ཡིན་ན་རྩ་ཉོན་དྲུག་ལས་མ་རིག་པ་ཙམ་དང་་་་་་་་་་་་་མཚུངས་པར་ལྡན་པ་ཡིན་པས་ཁྱབ་པའི་ཕྱིར། འདོད་ན། དེ་དག་དང་མཚུངས་ལྡན་གྱི་ཚོར་བ་སེམས་ཀུན་ལ་སྐྱེ་བར་མི་འཐད་པར་ཐལ། དེའི་ཕྱིར། འདོད་ན།དེ་སེམས་ཀྱི་ས་མང་མིན་པར་འགྱུར་རོ་ཞེ་ན་སྔར་སྤྲོས་སོ། །ཁ་ཅིག འགྱོད་པ་དེ་ཉོན་མོངས་ཆུང་ངུའི་ས་བ་ཡིན་པར་ཐལ།མཚུངས་ལྡན་གྲོགས་ཀྱི་ཆུང་བ་སྤང་བྱའི་སྒོས་ཆུང་བ་བརྟེན་པ་རྣམ་ཤེས་ཀྱི་ཆུང་ངུར་བཞག་ཆོག་པའི་ཕྱིར། དང་བོ་གྲུབ་སྟེ། རྩ་ཉོན་དྲུག་ལས་མ་རིག་པ་ཙམ་དང་མཚུངས་པར་ལྡན་པའི་ཕྱིར། གཉིས་པ་དེར་ཐལ། སྒོམ་སྤང་ཙམ་ཡིན་པའི་ཕྱིར། གསུམ་པ་ནི་ངེས་ཏེ། ཡིད་ཀྱི་རྣམ་ཤེས་ཁོ་ན་དང་མཚུངས་ལྡན་ཡིན་པའི་ཕྱིར། དེས་ན་ཉོན་མོངས་ཆུང་ངུའི་ས་མང་ལ་བཅུར་གྲངས་མ་ངེས་པར་འཛིན་ཏོ་ཞེ་ན། ཁོ་ན་རེ། འགྱོད་པ་ལ་དགེ་བ་ཡོད་པས་འདིར་བྱེད་པ་མི་རིགས་སོ་ཞེ་ན་ཡིག་ཆར་རྟགས་དུ་མས་དེ་དག་ཉོན་མོངས་ཆུང་ངུའི་ས་མང་དུ་སྒྲུབ་པ་ལ་་་་་་ཁྱབ་པ་མེད་པར་ཁས་ལེན་དགོས་པར་འགྱུར་རོ་ཟེར།གཞན་ཡང་སྒོམ་སྤང་གི་ཆགས་རྒྱལ་ཁྲོ་གསུམ་སོགས་ཉོན་མོངས་ཆུང་་་་་ངུའི་ས་མང་དུ་ཐལ། དེའི་ཕྱིར་ཞེས་འཕེན་མཁན་དག་གིས་ཅུང་ཞིག་སྤྲོས་སོ། །མ་ངེས་པ་བརྒྱད་དག་ནི་མཆིམས་མཛོད་ལས། ཇི་ལྟར་མ་ངེས་ཤེ་ན། རེ་ཞིག་སྡེ་ཚན་དང་བོ་བཞི་ནི་མ་ངེས་ཏེ། ཞེས་གསུངས་པ་ལ། ཁ་ཅིག དེས་ཀྱང་སྒྲུབ་158 ་

མཛོད་གནས་གཉིས་པ།དཀའ་སྟེ། གཞན་དུ་ན་མ་རིག་པ་ཆོས་ཅན། འདིའི་མ་ངེས་པ་ཞིག་བཤད་རིགས་པར་དེའི་སྡེ་ཚན་དེ་དག་གི་གང་ཡང་མིན་པའི་ཕྱིར་ཟེར། ཁ་ཅིག དེ་ནི་ཤིན་ཏུ་མི་རིགས་ཏེ། ཉོན་མོངས་པའི་ས་མང་གི་རྨོངས་པ་ཡིན་པའི་ཕྱིར་ཏེ།ཡིག་ཆར། རིག་པའི་མི་མཐུན་ཕྱོགས་རྨོངས་པ་སྟེ་མ་རིག་པ་དང་། ཞེས་ངེས་ཚིག་གིས་བསྟན་ཚུལ་དེའི་ཕྱིར་ཟེར། ཁོ་ན་རེ། སྒོམ་སྤང་ཁོ་ནའི་འཁོར་གྱི་མ་རིག་པ་དང་ཉོན་མོངས་ཆེན་པོའི་ས་མང་བའི་རྨོངས་པ་གཉིས་སེམས་གཅིག་གི་་འཁོར་དུ་འགྲོ་བ་ཡོད་དམ་མེད་ཅེ་ན། ཡོད་ན་དེ་འདྲའི་སེམས་དེ་རྫས་མཚུངས་ཉམས་པ་དང་མེད་ན་ཡིག་ཆར་མ་རིག་པ་རྨོངས་པ་བཤད་པ་ཉམས་པར་ཐལ་་་་བ་དང་། ཡང་ན་དེ་གཉིས་གཅིག་ཏུ་ཐལ་བས་གྲངས་མང་བོས་དཔྱད་ཚུལ་ཡོད་ཟེར་རོ། །ཡིག་ཆར། ཤེས་བྱ་ཆོས་ཅན། འདོད་པའི་དགེ་སེམས་ཀྱི་འཁོར་དུ་སེམས་བྱུང་ཉེར་གཉིས་ཡོད་དེ། སེམས་ཀྱི་ས་མང་བཅུ། དགེ་བའི་ས་མང་བཅུ།རྟོག་དཔྱོད་གཉིས་རྣམས་ངེས་པར་ཡོད་པའི་ཕྱིར། ཞེས་གསུངས་པ་དང་། རྩ་བར། ལ་ལ་དག་ཏུ་འགྱོད་པ་བསྣན། །ཞེས་སྟིག་པ་ལ་འགྱོད་པ་དེའང་བསྣན་ནས་ཉེར་གསུམ་དུ་འབྱུང་བ་ཡིག་ཆས་ཁས་བླངས་པས་བསྟན་པར་འདྲ་བས་ན།རྟོགས་ལྡན་ཆེན་པོ་བ་ན་རེ། འདོད་པའི་དགེ་བའི་སེམས་ཀྱི་འཁོར་དུ་དེའི་ཉེར་གཉིས་སམ་ཉེར་གསུམ་ངེས་པར་འཛིན་མི་རིགས་ཏེ། དེ་ལ་ཉེར་བཞིའང་ཡོད་པའི་ཕྱིར་ཏེ། གཉིད་ཀྱང་དེར་བཞག་ཆོག་པའི་ཕྱིར། ཁོ་ན་རེ། དེ་ལ་འགལ་བ་མེད་པར་ཐལ། གཉིད་ནི་དེའི་སྟེང་དུ་བསྣན་ནས་དེ་ལ་ཉེར་གསུམ་མམ་ཉེར་བཞི་བྱས་ན་འགལ་བ་མེད་པའི་ཕྱིར་ཏེ། རྩ་བར། གཉིད་ནི་ཀུན་ལ་མི་འགལ་ཕྱིར། །གང་ལ་ཡོད་པ་དེ་བསྣན་ནོ། །ཞེས་རྩ་འགྲེལ་དག་གིས་སོ། །ཁོ་ན་རེ།དེའང་ཞིབ་དཔྱོད་བྱ་སྟེ། འདོད་པའི་དགེ་བའི་སེམས་ཀྱི་འཁོར་དུ་ཉེར་གཉིས་་ 159 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྱུང་བར་གསུང་བ་ནི་འདོད་པའི་དགེ་བའི་སེམས་གང་ཡིན་ཐམས་ཅད་ལ་་་་་་འབྱུང་ལ་དགེ་སེམས་ཙམ་གྱི་འཁོར་དུ་བྱུང་བར་བསྟན་པ་ནི་མ་ཡིན་ཏེ། མངོན་པའི་རྒྱན་ལས། གཉིད་དང་འགྱོད་པ་རེས་འགའ་འབྱུང་ཡང་མ་ངེས་པའི་ཕྱིར་རོ། །ནས། འདོད་པའི་དགེ་བའི་སེམས་ཐམས་ཅད་ལ་འགྱོད་པ་མི་འབྱུང་བས་གང་ལ་འགྱོད་པ་དགེ་བ་ཡོད་པའི་སེམས་ལ་ལ་དག་ཏུ་འགྱོད་པ་བསྣན་པས་དེ་་་དང་ཉི་ཤུ་རྩ་གསུམ་དུ་རིག་པར་བྱ་སྟེ། ཞེས་དེ་གཉིས་ཁྱབ་པ་མ་ངེས་པ་ཉེར་གཉིས་སུ་གྲངས་མ་ངེས་པའི་སྐྱོན་མེད་པར་མངོན་ནོ་ཟེར། ཁོ་ན་རེ། བཤད་ཚུལ་དེ་མཐའ་གཅིག་ཏུ་ཁས་ལེན་པར་མི་བྱ་སྟེ། དེ་ཉེར་གཉིས་འདོད་པའི་སེམས་ཟག་བཅས་ཟག་མེད་ཐམས་ཅད་ལ་འཇུག་པས་ཁྱབ་པ་མ་ངེས་པའི་ཕྱིར།མ་གྲུབ་ན། དེར་ཐལ། བསམ་གཏན་གསུམ་པའི་དངོས་གཞིས་སེམས་བརྟེན་བྱས་པའི་འདོད་པའི་ལམ་བདེན་ལ་རྟོག་དཔྱོད་གཉིས་འབྱུང་བར་གང་ནས་་་་་་་ཀྱང་མ་བཤད་པའི་ཕྱིར། ཡང་ན་ཟག་བཅས་ཀྱི་སེམས་ཀྱི་དབང་དུ་བྱས་ན་དེའང་ཁས་ལེན་པར་མཐའ་གཅིག་ཏུ་མ་ངེས་པའི་ཕྱིར་ཏེ། འདོད་པའི་དགེ་བའི་སེམས་ཐམས་ཅད་ལ་ནི་སེམས་ལས་བྱུང་བ་ཉི་ཤུ་རྩ་གཉིས་འབྱུང་པས་ངེས་པ་གཏན་དུ་མེད་པའི་ཕྱིར། དེར་ཐལ། ཟག་བཅས་སེམས་ལ་མེད་ཟག་མེད་སེམས་ལ་མ་ངེས་པའི་ཕྱིར། ཁོ་ན་རེ། དེ་ནི་ཆེས་མི་རིགས་ཏེ། མཆིམས་ཊཱིཀ་རང་ལས། འདོད་པའི་ཁམས་ན་དགེ་བའི་སེམས་ཐམས་ཅད་ནི་སེམས་ལས་བྱུང་བ་ཉི་ཤུ་རྩ་གཉིས་འབྱུང་ངོ་ཞེས་འདོད་སེམས་དགེ་བ་ཐམས་ཅད་སྨོས་པས་འདོད་པའི་དགེ་སེམས་གང་ཡིན་ཐམས་ཅད་ལ་སེམས་བྱུང་ཞེ་དྲུག་ལས་ཉི་ཤུ་རྩ་གཉིས་ཁོ་ནར་འབྱུང་བ་མ་བསྟན་ན་མངོན་པའི་རྒྱན་གྱི་གོང་འོག་གི་དོན་འབྲལ་མེད་དུ་འགྱུར་བའི་ཕྱིར་ཟེར། གང་ལྟར་ཡང་མཆིམས་ཊཱིཀ་གི་གོང་འོག་སོགས་ལ་ངེས་པར་བྱས་ཏེ་དཔྱད་པར་བྱ་དགོས་ཟེར་རོ། །་ 160 ་

མཛོད་གནས་གཉིས་པ།སེམས་དང་རང་གི་འཁོར་གྱི་སེམས་བྱུང་རྣམས་རྣམ་པ་ལྔས་མཚུངས་པ་ནི་ཡིག་ཆར། རྟེན་མཚུངས་པ། ནས། རྫས་མཚུངས་པ་ཡིན་པའི་ཕྱིར། དང་བོ་གཉིས་གྲུབ་སྟེ། གཙོ་བོ་སེམས་རྟེན་གང་ལ་བརྟེན་པ་དེ་ལ་འཁོར་ཚོར་སོགས་ཀྱང་རྟེན་པ་དང་། དམིགས་པ་གང་ལས་སེམས་སྐྱེ་བ་དེ་ལས་འཁོར་ཚོར་སོགས་ཀྱང་སྐྱེ་བའི་ཕྱིར། གསུམ་པ་གྲུབ་སྟེ། སེམས་སྔོན་པོའི་རྣམ་པར་སྐྱེས་ན་འཁོར་ཚོར་སོགས་ཀྱང་དེ་ལྟར་སྐྱེས་པའི་ཕྱིར། བཞི་བ་གྲུབ་སྟེ། དུས་གང་ལ་སྐྱེས་པ་དང་དུས་མཉམ་དུ་འཁོར་ཚོར་སོགས་ཀྱང་སྐྱེས་པའི་ཕྱིར། ལྔ་བ་གྲུབ་སྟེ།སེམས་རྫས་གཅིག་ལས་རིགས་མཐུན་གཉིས་མིན་པ་ལྟར་འཁོར་ཚོར་སོགས་ཀྱང་རེ་རེ་བཅས་ངེས་པའི་ཕྱིར་ཏེ། ཞེས་ལེགས་གསུངས་བླ་མེད་གནང་བའོ། །མི་དགེ་ལ་ནི་མ་འདྲེས་དང་། །ཞེས་པས་ཆགས་སོགས་གཞན་དང་མ་འདྲེས་པར་མ་རིག་པ་ཁོ་ན་དང་མཚུངས་ལྡན་གྱི་འདོད་པའི་མི་དགེ་བའི་སེམས་ཀྱི་འཁོར་་་་དུ་དེ་ཞེ་དྲུག་ལས་ཉི་ཤུ་འབྱུང་བར་བསྟན་པ་ལ་ཁོ་ན་རེ། དེ་མི་རིགས་པར་ཐལ།དེ་ལྟ་བུའི་སེམས་ཞིག་མཐོང་སྤང་སེམས་ཤིག་མེད་སྒོམ་སྤང་སེམས་ཤིག་མེད་་་་་་པའི་ཕྱིར་ཟེར་ན་དེ་ནི་ཆེས་མི་རིགས་ཏེ། རྩ་འགྲེལ་ཐམས་ཅད་དང་རིགས་པའི་སྒྲུབ་ཚུལ་སོགས་ཉམས་པར་འགྱུར་ལ་ཡང་ན་རྩོད་ཚུལ་ཞིག་ཡོད་དོ། །ལྡན་མིན་བཅུ་བཞི་བོ་གང་རུང་ཡིན་ན་ལྡན་མིན་གྱིས་ཁྱབ་བྱས་པ་ལ།ཁོ་ན་རེ། ཐོབ་པ་ཡིན་ན་ལྡན་མིན་གྱིས་ཁྱབ་པར་ཐལ། དེའི་ཕྱིར། འདོད་ན།བར་ཆད་མེད་ལམ་གྱི་ཐོབ་པའང་ལྡན་མིན་ཡིན་པར་ཐལ། དེའི་ཕྱིར། འདོད་ན། འོ་ན་བར་ཆད་མེད་ལམ་དང་ལྡན་མིན་གྱི་ཡིན་པ་ཁས་ལེན་རིགས་པར་ཐལ། དེའི་ཕྱིར་ན་འོག་ཏུ་སྤྲོ་ངེས་སོ། །འདོད་པའི་སྐྱེས་ཐོབ་དགེ་བ་ལ་མཚོན་ན་འདས་མ་འོངས་ད་ལྟར་གྱི་་་་་་ཐོབ་པ་གསུམ་ངོས་འཛིན་པ་ལ། རྩ་བར། དུས་གསུམ་པ་ཡི་རྣམ་པ་གསུམ། །161 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཞེས་པ་ལ་ཐོབ་བྱའི་ཆོས་འདས་མ་འོངས་ད་ལྟ་བ་གསུམ་པོ་རེ་རེ་ལ་ཐོབ་པ་་་་་་་་འདས་མ་འོངས་ད་ལྟ་བ་གསུམ་གསུམ་ཡོད་ཅེས་པར་འདྲ་བས་དོགས་སློང་གང་་མང་རེ་བཀོད་དེ་དཔྱད་པར་བྱས་ན་གཞུང་དོན་ལ་བློ་རྒྱས་པར་འགྲོ་བ་བླ་མ་་་་་་རིན་པོ་ཆེ་མཆོག་ནས་ཡང་ཡང་གསུངས་པ་ལ་བསྟེན་ནས་དེ་ཡི་གསུང་རྒྱུན་་་་་་་་རགས་བསྡུས་ཙམ་ཞིག་བཀོད་ན། སོ་ཐར་གྱི་སྡོམ་པའི་ཐོབ་པ་ལ་དུས་གསུམ་གྱི་ཐོབ་པ་ཡོད་པའི་ཕྱིར། མ་གྲུབ་ན། དེར་ཐལ། ཡིག་ཆ་ཆེན་མོ་ལས། ཉོན་མོངས་སམ་སོ་ཐར་སྡོམ་པ་ལྟ་བུའི་ཐོབ་པ་སྐྱེས་ལ་འགགས་པ་ནི་འདས་པ་ཡིན་་་ལ། དེའི་སྔར་སྐྱེས་པ་ཐོབ་པ་འདས་པའི་འདས་པ་དང་། དེའི་ཕྱིར་སྐྱེ་བ་ཐོབ་པ་འདས་པའི་མ་འོངས་པ་དང་དེ་དང་ལྷན་ཅིག་སྐྱེས་པ་ནི་ཐོབ་པ་འདས་པའི་་་ད་ལྟ་བར་འཇོག་པར་བྱེ་སྨྲ་ལ་གྲགས་པའི་ཕྱིར། དེ་གསུམ་གྱི་སྔ་མ་ཁྱུ་མཆོག་ལྟར་སྔོན་ལ་ལྡིང་བའི་ཐོབ་པ་དང་། གཉིས་པ་བེའུ་ལྟར་རྗེས་སུ་འབྲང་བའི་ཐོབ་པ་དང་། གསུམ་པ་གྲིབ་མ་ལྟ་བུའི་ཐོབ་པར་བཤད་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེའང་ཞིབ་པར་བརྟག་ན་དཀའ་སྟེ་སོ་ཐར་གྱི་སྡོམ་པའི་འདས་པའི་ཐོབ་པ་མེད་པའི་ཕྱིར། མ་གྲུབ་ན། དེར་ཐལ། དེའི་ཐོབ་པ་སྔར་སྐྱེས་མེད་པའི་ཕྱིར། མ་གྲུབ་ན། དེར་ཐལ། དེ་མ་སྐྱེས་པའི་སྔོན་དུ་དེ་ལྡན་བྱེད་ཀྱི་རྫས་མེད་པའི་ཕྱིར། མ་གྲུབ་ན། ཆོས་ཅན། ཁྱོད་མ་སྐྱེས་པའི་སྔོན་དུ་དེ་ལྡན་བྱེད་མེད་པར་ཐལ། གཞན་དུ་ན་ཁྱིམ་པའི་རྒྱུད་ལ་དགེ་སློང་གི་སྡོམ་པའི་ཐོབ་པ་དང་ལྡན་པར་འགྱུར་བའི་ཕྱིར་ཟེར།གཞན་དག་མང་བོ་ན་རེ། སོ་ཐར་གྱི་སྡོམ་པའི་འདས་ཐོབ་ནི་ངོས་འཛིན་སླ་སྟེ། དེ་ཐོབ་མ་ཐག་པའི་རྒྱུད་ལ་དེའི་སྐད་ཅིག་གཉིས་པ་ལྡན་བྱེད་ཀྱི་རྫས་ཡོད་པའི་ཕྱིར། མ་གྲུབ་ན། དེར་ཐལ། དེ་ཐོབ་མ་ཐག་པ་ཆོས་ཅན། དེར་ཐལ། དེ་ཇི་སྲིད་འཚོའི་བར་གྱི་སྡོམ་པ་ཐོབ་པའི་ཕྱིར། ཁ་ཅིག སོ་ཐར་གྱི་སྡོམ་162 ་

མཛོད་གནས་གཉིས་པ།པ་མི་ལྡན་པའི་གང་ཟག་གིས་སོ་ཐར་གྱི་སྡོམ་པ་ཐོབ་པར་ཐལ། དེའི་རྒྱུད་ལ་དེ་ལྡན་བྱེད་ཀྱི་རྫས་དང་བཅས་པའི་ཕྱིར་ཏེ། དེའི་སྔོན་དུ་དེ་ལྡན་བྱེད་ཀྱི་རྫས་ཡོད་པའི་ཕྱིར། དེར་ཐལ། དེའི་ཐོབ་པ་སྔར་སྐྱེས་ཡོད་པའི་ཕྱིར། དེར་ཐལ།དུས་གསུམ་པ་ཡི་རྣམ་པ་གསུམ། །ཞེས་སོ་ཟེར་ན། ཁ་ཅིག དེ་ལྟར་ན་ཁྱིམ་པ་རབ་བྱུང་དུ་ཐལ་བ་དང་། ཁྱིམ་པ་དང་རབ་བྱུང་གི་གཞི་མཐུན་ཡོད་ཅེས་སྨྲ་དགོས་པར་འགྱུར་རོ་ཞེ་ན་དཔྱད་པར་བྱ་ན། ཁ་ཅིག སོ་ཐར་གྱི་སྡོམ་པའི་ཐོབ་པ་ཆོས་ཅན། ཁྱོད་ལ་ལྟོས་ས་ལ་ལྟོས་ནས་དུས་གསུམ་དུ་འབྱེད་པར་ཉེས་པ་མ་།བྱུང་སྟེ། དེ་ནི་རྩ་འགྲེལ་དག་གི་དགོངས་པར་འགྲོ་སྙམ་པའི་ཕྱིར། སོ་ཐར་གྱི་སྡོམ་པ་གང་ཟག་དེའི་རྒྱུད་ལ་སྐྱེས་མ་ཐག་པས་དེའི་ཐོབ་པ་སྔར་སྐྱེས་པ་ཡིན་་་་་་ནམ་མིན་ཞེ་ན། གཞན་དག་གིས་དེས་སྔར་སྐྱེས་པ་ཡིན་པར་མངོན་གསལ་ཡིན་ཏེ། དེ་མིན་ན་དུས་གསུམ་པ་ཡིན་རྣམ་པ་གསུམ་ཞེས་པས་ལྟོས་ས་ལ་ལྟོས་ནས་འཇོག་ཚུལ་མེད་པར་འགྱུར་པའི་ཕྱིར། ཡང་ན་དེ་ལྟར་མིན་ན་དེ་ཐོབ་པ་མིན་པར་འགྱུར་བའི་ཕྱིར་སོགས་སོ་ཞེ་ན། ཡང་དེ་ལྟར་འཐད་པའི་ཕྱོགས་ཡིན་ཞེ་ན་སྔར་ལྟར་དུ་འཕེན་ཚུལ་གསུངས་པར་སྣང་ངོ་། །མཁས་པ་དག་གི་ཞལ་ལུང་ཡིན་ཞེས་ལ་ལས་བརྗོད་པར་བྱ་སྟེ། འདོད་པའི་སྐྱེས་ཐོབ་དགེ་བ་ལ་མཚོན་ན་དུས་གསུམ་གྱི་སྐྱེས་ཐོབ་དགེ་བའི་ཐོབ་པ་འཇོག་པར་འདྲ་སྟེ། འདས་པའི་འདོད་པའི་སྐྱེས་ཐོབ་ཀྱི་ཐོབ་པ་སྔར་སྐྱེས་ནི་དེའི་སྔོན་དུ་སྐྱེས་པའི་ཐོབ་པ་དང་།འདས་པའི་སྐྱེས་ཐོབ་དགེ་བའི་ཐོབ་པ་ད་ལྟ་བ་ནི་འདོད་པའི་སྐྱེས་ཐོབ་དགེ་བ་་་འགག་མ་ཐག་པའི་ཐོབ་པ་དང་དེ་དང་འདས་པ་དང་དུས་མཉམ་པར་འགྲོ་བ་་་་དང་། འདས་པའི་ཐོབ་པ་མ་འོངས་པ་ནི་འདོད་པའི་སྐྱེས་ཐོབ་དགེ་བ་འགགས་མ་ཐག་པའི་དེ་སྐད་ཅིག་ཕྱི་མ་རྣམས་ནི་དེའི་ཐོབ་པ་ཕྱི་སྐྱེས་ཀྱང་ཟེར། དེ་བཞིན་དུ་དེའི་མ་འོངས་པ་དང་ད་ལྟ་བ་དེའི་མཚོན་པས་རིག་པར་བྱའོ་ཟེར།་ 163 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིག་ཆའི་དོན་འགྲེལ་མཁན་འགྲེལ་བཤད་པ་ཁ་ཅིག ཐོབ་བྱའི་ཆོས་འདས་པ་ལ་རང་དང་དུས་མཉམ་པ་དང་དེའི་སྔར་དེའི་ཐོབ་པ་བྱུང་བ་ཐམས་་་་ཅད་ནི། ཐོབ་བྱའི་ཆོས་འདས་པའི་ཐོབ་པ་འདས་པ་དང་། དེ་འགག་མ་ཐག་ཏུ་དེའི་ཐོབ་པ་བྱུང་བ་ནི་དེའི་ཐོབ་པ་ད་ལྟ་བ་དང་། དེ་འགག་པའི་སྐད་ཅིག་གཉིས་པ་ཕན་ཆད་དུ་དེའི་ཐོབ་པ་བྱུང་བ་ནི་དེའི་ཐོབ་པ་མ་འོངས་པར་འཇོག་་་པ་དང་། ཐོབ་བྱའི་ཆོས་ད་ལྟ་བ་ལ། རང་གི་སྔར་དེའི་ཐོབ་པ་བྱུང་བ་རྣམས་དང་། རང་དང་དུས་མཉམ་དུ་དེའི་ཐོབ་པ་བྱུང་བ་དང་། ཆོས་དེ་འགག་པའི་རྗེས་སུ་དེའི་ཐོབ་པ་བྱུང་བ་རྣམས་ནི། རིམ་བཞིན་ཐོབ་བྱའི་ཆོས་ད་ལྟ་པའི་ཐོབ་པ་འདས་པ་དང་ད་ལྟ་བ་དང་མ་འོངས་པར་འཇོག་ཅིང་། ཐོབ་བྱའི་ཆོས་སྐྱེ་འགྱུར་མ་འོངས་པ་ལ། རང་དང་དུས་མཉམ་པའི་རང་གི་ཐོབ་པ་དང་། དེ་ད་ལྟ་བར་འཕོས་པའི་སྐད་ཅིག་མ་དེའི་ཐོབ་པ་དང་། འཕོས་པའི་སྐད་ཅིག་གཉིས་པ་ཕན་ཆད་དུ་དེའི་ཐོབ་པ་བྱུང་བ་རྣམས་ནི། རིམ་བཞིན་ཆོས་མ་འོངས་པའི་ཐོབ་པ་མ་འོངས་པ་དང་། ད་ལྟར་བ་དང་། འདས་པར་འཇོག་པ་དང་།འདིའི་གཉིས་པའི་རང་སྒྲའི་ནང་དུ་དེ་ཞུགས་ན་ཕར་ཆེར་འགྲིག་པར་སྣང་ཡང་་ཡིག་ཆ་དང་དཔྱད་དགོས་འབྱུང་སྟེ། འདས་པའི་ཐོབ་པ་དང་ཐོབ་པ་འདས་པ་གཅིག་ཏུ་བྱས་ན་ཡིག་ཆའི་གསུངས་ཚུལ་ལྟར་མིན་པར་འདྲ་བས་སོ་ཞེ་ན། ཁོ་ན་རེ། དེར་སྐྱོན་མེད་པར་ཐལ། མཆིམས་ཊཱིཀ་སོགས་སུ་དེ་ཁྱད་མེད་དུ་གསུངས་ཡོད་པར་འདྲ་སྟེ་ཤེས་པར་སླ་བས་སོ་ཟེར།ཁ་ཅིག་ན་རེ། ཡིག་ཆའི་གསུང་ཟིན་ལ་སོ་ཐར་གྱི་སྡོམ་པ་ལ་མུ་དགུ་འཇོག་པར་འདྲ་བས་སྒྲུབ་བྱེད་སོགས་སྔར་ཅུང་བྲིས་པ་ལྟར་རོ་ཞེ་ན། ཁོ་ན་རེ།དེ་མི་འཐད་པར་ཐལ། དེ་དག་གི་ཐོབ་པ་སྔར་སྐྱེས་མི་འཐད་པའི་ཕྱིར། དེར་ཐལ། འདོད་པའི་དགེ་མི་དགེ་སོགས་ལ་དེ་མི་འཐད་པའི་ཕྱིར་རྟགས་མ་གྲུབ་ན།164 ་

མཛོད་གནས་གཉིས་པ།དེར་ཐལ། འདི་ཉིད་ལས། འདོད་པ་ན། གཟུགས་ཀྱི་སྔར་ནི་སྐྱེ་བ་མེད། །ཅེས་སོ་ཟེར། ཁ་ཅིག་དེའང་འཐད་སྙམ་པར་མི་འདུག་སྟེ། མཐའ་དཔྱོད་ལས། དེ་བཞིན་དུ་ཉོན་མོངས་སམ་སོ་ཐར་སྡོམ་པའི་ཐོབ་པ་སྐྱེ་རྒྱུ་ཡོད་ལ་མ་སྐྱེས་པ་ཐོབ་་པ་མ་འོངས་པ་དང་། དེའི་སྔར་སྐྱེས་པ་འདས་པ་དང་། ཕྱིས་སྐྱེས་པ་མ་འོངས་པ་དང་ལྷན་ཅིག་སྐྱེ་བ་ད་ལྟ་བར་འཇོག་པའི་ཕྱིར། ཞེས་མང་དུ་གསུངས་པས་སོ་ཞེ་ན། གཞན་ཡང་། དེའི་ཐོབ་པ་སྔར་སྐྱེས་ནི་རིག་པས་ཀྱང་དེ་སྐྱེས་ལ་འགག་པ་ཡོད་པའི་ཕྱིར། མ་གྲུབ་ན། དགེ་བ་འགག་པ་མེད་པར་ཐལ། དེའི་ཕྱིར། འདོད་ན། དགེ་བའི་སྟེང་དུ་དུས་གསུམ་མི་རིགས་པར་ཐལ། དེའི་ཕྱིར།ཡང་ན། དུས་གསུམ་གྱི་དོན་དང་ཐ་སྙད་ཙམ་ཡང་ཁས་ལེན་མི་རུང་བར་ཐལ།ཁྱོད་ཀྱི་ཞེ་འདོད་དེའི་ཕྱིར། ཡང་ན། དུས་གསུམ་པ་ཡི་རྣམ་པ་གསུམ་ཞེས་ལུང་རིགས་བརྒྱ་ཕྲག་དག་དང་འགལ་བར་ཁས་ལེན་པར་འགྱུར་རོ་ཞེས་རྩོད་མཁན་་་མང་བོ་ལ།མཁས་པའི་མིང་ཅན་འགས་དེའང་མཐའ་ཐམས་ཅད་ནས་ཁས་ལེན་་་་་་པར་དཀའ་ལ། སྔར་བརྟག་པ་བཞིན་སྡོམ་པ་རྒྱུད་ལ་མེད་པའི་གང་ཟག་དེ་སྡོམ་ལྡན་དུ་ཁས་ལེན་དགོས་པར་ཐལ། དེའི་ཐོབ་པ་སྔར་སྐྱེས་གྲུབ་ཚུལ་དེའི་ཕྱིར།གཞན་དུ་ན་ཁྱིམ་པ་སོ་སྐྱེས་ལའང་དགེ་སློང་རྣམ་དག་ཡོད་པར་སྨྲ་དགོས་པར་་་་འགྱུར་རོ། །གཞན་ཡང་། སོ་ཐར་གྱི་སྡོམ་པའི་ཐོབ་པ་སྐྱེས་ལ་འགག་པ་སོ་ཐར་གྱི་སྡོམ་པའི་སྔ་རོལ་དུ་བྱུང་བར་ཡང་མི་རིགས་ཏེ། སོ་ཐར་གྱི་སྡོམ་པ་སྐྱེས་ལ་འགག་པ་དེའི་སྔ་རོལ་དུ་བྱུང་བ་མི་རིགས་པའི་ཕྱིར། དེར་ཐལ། དེའི་སྐྱེས་ལ་འགགས་པ་དེའི་རྗེས་སུ་བྱུང་བའི་ཕྱིར། མ་གྲུབ་ན། དེར་ཐལ། བུམ་པའི་འདས་པ་དེ་བུམ་པའི་རྗེས་སུ་གྲུབ་པར་གཞུང་གཞན་ལས་ཀྱང་ལྷག་པར་མངོན་་གསལ་ཡིན་པའི་ཕྱིར། མ་གྲུབ་ན། དེར་ཐལ། བསྡུས་གྲྭའི་མཐའ་དཔྱོད་ལས།་ 165 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བུམ་པའི་རྒྱུ་ཆོས་ཅན། བུམ་པའི་འདས་པ་མ་ཡིན་པར་ཐལ། བུམ་པའི་རྗེས་སུ་གྲུབ་པ་མ་ཡིན་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། བུམ་པའི་འདས་པ་དང་བུམ་པ་འགག་པ་གཉིས་དུས་མཉམ་དུ་གྲུབ་པ་ཡིན་པའི་ཕྱིར། ཞེས་གསུངས་པས་རིགས་པས་ཕྱོགས་སྔ་ཕྱི་ཀུན་ལ་མཐུན་པའི་ཕྱིར། ཡང་ན། དེར་ངེས་པ་ཡིན་ཏེ། རྩ་བའི་གནས་བཞི་བར། རྣམ་རིག་མིན་ལྡན་སྐད་ཅིག་མ། །དང་བོ་ཕྱིན་ཆད་འདས་པ་དང་། །ཞེས་གསལ་བར་མཛད་དོ། །ཁ་ཅིག་ན་རེ།དགེ་བ་དང་མི་དགེ་བ་དག་ལ་དུས་གསུམ་གྱི་ཐོབ་པ་འཇོག་དཀའ་སྟེ། ཐོབ་པ་སྔར་སྐྱེས་མེད་པའི་ཕྱིར། དེར་ཐལ། དེ་དག་རིམ་བཞིན་གསར་དུ་རྙེད་པ་ན་དེའི་ཐོབ་པ་ལྷན་སྐྱེས་རྙེད་ཀྱང་ཐོབ་པ་སྔར་སྐྱེས་རྙེད་པ་མེད་པའི་ཕྱིར། མ་གྲུབ་ན། དེར་ཐལ། ཁམས་གོང་ནས་འོག་མར་སྐྱེས་མ་ཐག་དེ་དག་གསར་དུ་ཐོབ་པ་ལས་དེ་དང་ལྷན་སྐྱེས་རྙེད་ཀྱང་དེའི་ཐོབ་པ་སྔར་སྐྱེས་རྙེད་པ་མིན་པའི་་་ཕྱིར། མ་གྲུབ་ན། དེར་སྐྱེས་མ་ཐག་གསར་དུ་རྙེད་པར་ངོས་འཛིན་མི་རིགས་པར་ཐལ། ཞེ་འདོད་དེའི་ཕྱིར། འདོད་མི་རིགས་ཏེ། རྩ་བར། ཁམས་གསུམ་པ་ཡི་ཉོན་མོངས་ཅན། །དྲུག་དང་དྲུག་དང་གཉིས་རྙེད་དོ། །ཞེས་པས་དེ་དག་གསར་རྙེད་ལ་མ་གོ་བར་གཞན་ལ་བྱེད་ཚུལ་མེད་པའི་ཕྱིར་ཟེར། ཁོ་ན་རེ།དེའང་མི་འཐད་པར་གོ་སྟེ། ཡིག་ཆ་ལས། ཉོན་མོངས་སམ་སོ་ཐར་སྡོམ་པའི་ཐོབ་པ་སྐྱེས་ལ་མ་འགག་པ་ཐོབ་པ་ད་ལྟ་བ་ཡིན་ལ། དེའི་སྔར་སྐྱེས་པ་འདས་པ་དང་། ཞེས་སོ་ཞེ་ན། ཁོ་ན་རེ། དེའི་ཐོབ་པ་སྔར་སྐྱེས་ནི་དེའི་སྔོན་དུ་དེ་ལྡན་པ་ལ་བྱེད་ན། དེའང་དཀའ་ས་ཡིན་ལ། གཞན་དུ་ན་གཟུགས་ནས་འདོད་པར་སྐྱེ་ཁ་མའི་རྒྱུད་ལ་འདོད་པའི་སྐྱེས་ཐོབ་དགེ་བ་ལྡན་པར་ཐལ། དེའི་རྒྱུད་ལ་འདོད་པའི་སྐྱེས་ཐོབ་དགེ་བའི་ཐོབ་པ་ལྡན་པའི་ཕྱིར། རྟགས་མ་གྲུབ་ན། དེར་ཐལ།དེའི་རྒྱུད་ལ་དེ་དག་གི་ཐོབ་པ་སྔར་སྐྱེས་ལྡན་པའི་ཕྱིར། མ་གྲུབ་ན། དེར་ཐལ།་ 166 ་

མཛོད་གནས་གཉིས་པ།དེའི་ཐོབ་པ་སྔར་སྐྱེས་ནི་དེའི་རྒྱུད་ལ་མེད་ན་གཞན་གང་གི་རྒྱུད་དག་ལ་མི་་་་་་་་་འཐད་པའི་ཕྱིར་ཏེ། འདོད་པར་སྐྱེས་མ་ཐག་པའི་རྒྱུད་ལ་མེད་པར་ནི་ཤེས་སླ་བས་སོ་ཞེ་ན། ཡང་ན། དེ་འདོད་པར་སྐྱེས་མ་ཐག་པའི་རྒྱུད་ཀྱི་སྐྱེས་ཐོབ་དགེ་བའི་ཐོབ་པ་སྔར་སྐྱེས་ནི་དེ་འདྲའི་གཟུགས་མེད་པའི་རྒྱུད་དག་ལ་མེད་ན་འདོད་པ་སྐྱེས་མ་ཐག་པའི་རྒྱུད་ལ་ཁས་ལེན་དགོས་པས་སོ། །གཞན་དུ་ན་དེ་རྒྱུད་དུ་མ་གཏོགས་པར་དམ་བཅའ་དགོས་པར་འགྱུར་རོ་ཟེར་ན་སྐྱོན་མེད་དེ། དེའི་ཐོབ་པ་སྔར་སྐྱེས་ནི་འདོད་པར་སྐྱེས་མ་ཐག་རྙེད་པས་ཟེར། གཞན་ཡང་། དགྲ་བཅོམ་པ་འདོད་ཉོན་མངོན་དུ་གྱུར་བ་ལས་ཉམས་མ་ཐག་པས་ཀྱང་འདོད་ཉོན་་སོགས་ཀྱི་ཐོབ་པ་ད་ལྟ་བ་རྙེད་པ་མ་གཏོགས་དེའི་རྒྱུད་དུ་གཏོགས་པའི་ཐོབ་པ་་་སྔ་མ་ནི་གཞི་མ་གྲུབ་པའི་ཕྱིར། དེར་ཐལ། དེའི་ཐོབ་པ་སྐད་ཅིག་དང་བོ་ནི་དེའི་ཐོབ་པ་ད་ལྟ་བ་དང་། དེ་རྣམས་དེའི་སྐད་ཅིག་ཕྱི་མ་རྣམས་ཀྱི་ཐོབ་པ་སྔར་སྐྱེས་སུ་ངོས་འཛིན་པ་ལ་ཉེས་པ་མེད་པར་སྤྱིར་དེ་མངོན་དུ་བྱས་མ་ཐག་པའི་དེ་་འདྲའི་སེམས་དེའི་ཐོབ་པ་སྔར་སྐྱེས་ཕྱི་སྐྱེས་ལྷན་ཅིག་སྐྱེས་སོགས་མེད་པར་་་་་་་་་བརྟག་པས་རིག་པས་སོ་ཟེར་བ་ནི་རྟོགས་ལྡན་ཆེན་པོ་བས་དེའང་འདོད་སྙམ་པ་མི་འདུག་སྙམ་སྟེ། གཞུང་ཆེས་ཆེ་བ་རྣམས་ཀྱིས་དགོངས་དོན་ལས་བཟློག་པའི་ཕྱིར་ཞེས་ཟེར་རོ། །དཔྱོད་ལྡན་ཁ་ཅིག གོང་ས་ནས་འདོད་པར་སྐྱེས་མ་ཐག་པས་ཉོན་མོངས་ཅན་གྱི་སེམས་མངོན་དུ་གྱུར་བའི་ཚེ་དེ་འདྲའི་གང་ཟག་གི་རྒྱུད་ལ་འདོད་པའི་དགེ་སོགས་གསུམ་གྱི་ཐོབ་པ་སྔར་སྐྱེས་ཡོད་པས་དེ་དག་རྙེད་པའང་འཇོག་་པར་འདྲ་ཟེར་བ་ལ། འོ་ན། འདོད་པའི་སྐྱེས་ཐོབ་དགེ་བའི་ཐོབ་པ་སྔར་སྐྱེས་དེ་དེའི་ཐོབ་པ་ཡིན་ནམ་མིན། མིན་ཞེ་ན་འོ་ན། གོང་སར་ནས་འདོད་པར་སྐྱེས་མ་ཐག་པའི་དེའི་དགེ་སེམས་མ་རྙེད་པར་ཐལ། དེའི་ཕྱིར། འདོད་ན། དེས་ཉོན་167 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མོངས་ཅན་གྱི་སེམས་གཅིག་ཁོ་ན་ལས་གཞན་མ་རྙེད་པར་ཆེས་ངོ་མཚར་ཆེའོ། །དེ་འདོད་པའི་སྐྱེས་ཐོབ་དགེ་བའི་ཐོབ་པ་ཡིན་ཞེ་ན་དེའི་ཐོབ་པ་ད་ལྟ་བ་ཡིན་་་་་པར་ཐལ། དེ་དང་ལྷན་ཅིག་སྐྱེས་པའི་དེ་ཡིན་པའི་ཕྱིར། མ་གྲུབ་ན། ཤིན་ཏུ་མི་རིགས་ཏེ། གཟུགས་མེད་ནས་འདོད་པར་སྐྱེས་མ་ཐག་པས་དེའི་སྐྱེས་ཐོབ་དགེ་བ་དང་དེའི་ཐོབ་པ་སྔར་སྐྱེས་གཉིས་ལྷན་སྐྱེས་མིན་ན་དེའི་སྔ་རོལ་དུ་དེ་གཉིས་་་ཅི་རིགས་ཡོད་དགོས་པའི་ཕྱིར། དེས་ན་གཟུགས་མེད་ཁམས་སུ་འདོད་པའི་སྐྱེས་ཐོབ་དགེ་བ་འོས་མེད་དུ་ཁས་ལེན་པར་འགྱུར་བའི་ཕྱིར། ཡང་ན།གཟུགས་མེད་ནས་འདོད་པར་སྐྱེས་མ་ཐག་པའི་རྒྱུད་ཀྱི་དེའི་ཐོབ་པ་སྔར་སྐྱེས་དེ་སྐྱེས་ཐོབ་དགེ་བ་དེའི་ཐོབ་པ་སྔར་སྐྱེས་དང་ཐོབ་པ་ད་ལྟ་བ་གཉིས་ཀར་ཐལ།དེའི་ཐོབ་པ་ད་ལྟ་བ་ཡིན་པ་གང་ཞིག་དེའི་ཐོབ་པ་སྔར་སྐྱེས་ཀྱང་ཡིན་པའི་ཕྱིར།དང་བོ་གྲུབ་སྟེ། དེའི་ཐོབ་པ་གང་ཞིག་དེ་དང་ལྷན་ཅིག་སྐྱེས་ཡིན་པའི་ཕྱིར། ཕྱི་མ་དེར་ཐལ། དེའི་ཐོབ་པ་སྔར་སྐྱེས་མིན་ན་དེར་སྐྱེས་མ་ཐག་པས་དེའི་ཐོབ་པ་སྔར་སྐྱེས་མ་རྙེད་པར་འགྱུར་བའི་ཕྱིར་ཞེ་ན་དཔྱད་པར་བྱ་བ་མང་ངོ་ །གཞན་ཡང་། འདོད་པའི་སྐྱེས་ཐོབ་དགེ་བའི་འདས་པའི་ཐོབ་པ་སྔར་སྐྱེས་དེའང་སྐྱེས་ཐོབ་དགེ་བ་དེའི་ཐོབ་པ་ད་ལྟ་བ་དང་སྔར་སྐྱེས་གཉིས་ཀར་་་་་་་ཐལ། སྔ་མའི་རིགས་པས་གོ་ནུས་པའི་ཕྱིར། རྟགས་དོན་གྱིས་སོང་། ཁ་ཅིགཆོས་དེའི་ཐོབ་པ་སྔར་སྐྱེས་ཡིན་ན་ཐོབ་བྱའི་ཆོས་དེ་རང་རྒྱུད་ལ་མ་སྐྱེས་པའི་སྔ་་རོལ་དུ་ཆོས་དེའི་ཐོབ་པ་རང་རྒྱུད་ལ་སྐྱེས་པས་ཁྱབ་པར་འཛིན་དགོས་ཟེར་ན།འོ་ན། དགེ་རྩ་ཆད་པའི་རྒྱུད་ལ་དགེ་སེམས་ཀྱི་ཐོབ་པ་ཡོད་པར་ཐལ། དེ་མངོན་དུ་མ་གྱུར་བའི་གོང་དུ་དགེ་སེམས་དེའི་ཐོབ་པ་ཡོད་པའི་ཕྱིར་ཏེ། དམ་བཅའ་དེའི་ཕྱིར།ཡང་ན། འདས་པའི་ཐོབ་པ་དང་ད་ལྟ་བའི་ཐོབ་པ་ལ་མུ་བཞི་ཡོད་མེད་་ 168 ་

མཛོད་གནས་གཉིས་པ།ལ་དཔྱད་ན། ཁ་ཅིག འདོད་པའི་སྐྱེས་ཐོབ་དགེ་བའི་འདས་པའི་ཐོབ་པ་དང་ད་ལྟ་བའི་ཐོབ་པ་ལ་མུ་བཞི་མེད་པས་དེས་ན་དེ་སྤྱིར་མུ་བཞི་མེད་དོ་སྙམ་ན།དཔར་བར་གྱི་མཁས་པས་འདི་ལྟར་དཔྱད་དེ། ཐོབ་བྱའི་ཆོས་དེའི་ཐོབ་པ་སྔར་སྐྱེས་དང་དེའི་ཐོབ་པ་ད་ལྟ་བ་ལ་མུ་བཞི་རྩི་རིགས་ཏེ། དང་བོ། ཐོབ་བྱའི་ཆོས་དེའི་རང་དུས་ལས་སྔར་དེའི་ཐོབ་པ་བྱུང་བ་དག་གོ། གཉིས་པ། ཐོབ་བྱའི་ཆོས་དེའི་རང་དང་དུས་མཉམ་དུ་དེའི་ཐོབ་པ་བྱུང་བའོ། །གསུམ་པ། གཟུགས་མེད་ནས་འདོད་པར་སྐྱེས་མ་ཐག་པའི་རྒྱུད་ཀྱི་དེའི་ཐོབ་པ་སྔར་སྐྱེས་དེའོ་ཞེས་དཔྱད་པའི་གྲངས་ཙམ་ཞིག་བརྗོད་པ་ཡིན་པས་འདས་ཐོབ་ད་ལྟར་གྱི་ཐོབ་པ་ལ་མུ་་་་་་་བཞི་ཕལ་ཆེར་དེས་མཚོན་པར་རིགས་པར་བྱ་སྙམ་ན་མུ་བཞི་ཡོད་མེད་མངོན་་་་་པའི་རྒྱན་དུ་ཞིབ་ཏུ་བརྟག་ན་གོ་ནུས་སོ་ཞེས་དེ་དག་གིས་བརྗོད་དོ། །ཡང་ན། གཟུགས་མེད་ནས་འདོད་པར་སྐྱེས་མ་ཐག་པའི་རྒྱུད་ཀྱི་འདོད་པའི་སྐྱེས་ཐོབ་དགེ་བའི་ཐོབ་པ་ཆོས་ཅན། འདོད་པའི་སྐྱེས་ཐོབ་དགེ་བའི་ཐོབ་པ་ད་ལྟ་བ་མིན་དེའི་ཐོབ་པ་སྔར་སྐྱེས་མིན་པའི་ཕྱིར་ན། ཁ་ཅིག དེའི་ཐོབ་པ་ད་ལྟ་བ་ཡིན་པར་འདྲ་སྟེ། འདོད་པའི་སྐྱེས་ཐོབ་དགེ་བའི་ཐོབ་པ་སྐྱེས་ལ་མ་འགག་པ་ཡིན་པའི་ཕྱིར། ཁྱབ་སྟེ། ཡིག་ཆར། སོ་ཐར་གྱི་སྡོམ་པའི་ཐོབ་པ་སྐྱེས་ལ་མ་འགག་པ་ཐོབ་པ་ད་ལྟ་བ་ཡིན་ལ། ཞེས་ཀྱང་དེའོ་ཞེ་ན། ཁོ་ན་རེ། དེའི་ཚེ་དེ་མ་སྐྱེས་པའི་ཕྱིར་ཞེ་ན། འོ་ན། དེ་དེའི་མ་འོངས་པའི་ཐོབ་པ་ཡིན་པར་ཐལ།དེ་དེའི་ཕྱིས་སུ་སྐྱེ་བ་ཡིན་པའི་ཕྱིར། ཁྱབ་པ་ཡིག་ཆས་འགྲུབ། ཡང་ན། ཆོས་ཅན། ཐོབ་པ་འདས་པ་ཡིན་པར་ཐལ། དེའི་ཐོབ་པ་སྔར་སྐྱེས་ཡིན་པའི་ཕྱིར།ཁྱབ་སྟེ། ཡིག་ཆ་ལས། དེའི་སྔར་སྐྱེས་པ་དེའི་འདས་པ་དང་། ཞེས་སོ་ཞེ་ན།ཁ་ཅིག་གཟུགས་མེད་ནས་འདོད་པར་སྐྱེས་མ་ཐག་པའི་ཐོབ་བྱའི་ཆོས་སྐྱེས་ཐོབ་་དགེ་བའི་ཐོབ་པ་སྔར་སྐྱེས་པ་མེད་པར་ཐལ། དེའི་སྔར་དེའི་ཐོབ་པ་མེད་པའི་་ 169 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར། ཁྱབ་པ་རིགས་པས་གྲུབ་པས། དེ་གཉིས་ལྷན་གཅིག་ཏུ་གྲུབ་པར་དེ་གཉིས་ལྷན་ཅིག་ཏུ་འབྱུང་རྒྱུ་ཡིན་པས། ཁོ་ན་རེ། དེའང་ཕྱོགས་ཀུན་ནས་འཐད་ལྡན་དུ་བྱེད་དཀའ་སྟེ། དེའི་སྔར་དེའི་ཐོབ་པ་ཡོད་པར་འདྲ་བས་དེའི་སྔ་རོལ་དུ་དེའི་ཐོབ་པ་བྱུང་བའི་ཕྱིར། དེར་ཐལ། མངོན་པའི་རྒྱན་ལས། རང་དུས་ལས་སྔར་དེའི་ཐོབ་པ་བྱུང་བ་རྣམས་སོ། །ཞེས་སོ། །དུས་གསུམ་པ་ཡི་རྣམ་པ་གསུམ། །ཞེས་པའི་དོན་ལ་ཁ་ཅིག ཆོས་ད་ལྟ་བའི་ཐོབ་པ་ལ་འདས་པའི་ཐོབ་པ་དང་མ་འོངས་པའི་ཐོབ་པ་ད་ལྟ་བའི་ཐོབ་པ་་གསུམ་ཡོད་ཅེས་རིགས་ཏེ། ཡིག་ཆར། དུས་གསུམ་པ་ཡི་རྣམ་པ་གསུམ་ཡོད་དེ།ནས། ད་ལྟར་བའི་ཐོབ་པ་གསུམ་གསུམ་ཡོད་པའི་ཕྱིར། ཞེས་པས་སོ། །ཁ་ཅིགཆོས་ད་ལྟ་བའི་ཐོབ་པ་ལ་དུས་གསུམ་གྱི་ཐོབ་པ་བཞག་པ་ནི་དཀའ་བའི་གནས་་་སུ་བློ་དམན་པར་འགྲོ་སྙམ་སྟེ། ཆོས་ད་ལྟ་བའི་འདས་པའི་ཐོབ་པ་ནི་དེའི་ཐོབ་པ་སྔར་སྐྱེས་ཡིན་དགོས་ན་ཆོས་ད་ལྟ་བའི་སྔོན་དུ་ཁྱུ་མཆོག་ལྟར་སྔོན་ལ་ལྡིང་་་་་་བའི་ཐོབ་པ་དང་། དེའི་སྔ་རོལ་དུ་སོང་ཟིན་ཡིན་ན་སྤྱིར་གྱི་ཐོབ་པ་སྔར་སྐྱེས་ལས་གཞན་མིན་པར་འགྱུར་རོ། །ཁོ་ན་རེ། སྔར་ལྟར་ཁས་བླངས་པ་ནི་གཞུང་དོན་དུ་འགྲོ་བར་སེམས་ཏེ། ཆོས་འདས་པ་རྣམས་ཀྱི་ཐོབ་པ་ལ་དུས་གསུམ་གྱི་ཐོབ་པ་བཞག་ཆོག་པའི་ཕྱིར། དེར་ཐལ། གང་སྤེལ་ལས། གསུམ་གསུམ་མོ། །ཇི་ལྟར་ཞེ་ན། འདས་པ་རྣམས་ཀྱི་བེའུ་ལྟར་འབྲང་བ་གང་ཡིན་པ་དེ་སྐྱེས་ལ་འགག་པ་ནི་འདས་པའོ། །སྐྱེས་ལ་མ་འགག་པ་ནི་ད་ལྟ་བའོ། །ད་ལྟ་བྱུང་བ་རྣམས་ཀྱི་སྔར་སྐྱེས་པ་ནི་འདས་པའོ། །ཞེས་པ་ནས། ད་ལྟར་བྱུང་བ་ནི་གང་ལྷན་ཅིག་སྐྱེ་བ་ཡིན་ནོ། །ཞེས་དང་ངོ་། །ཁ་ཅིག ཆོས་རྣམས་ཀྱི་ཐོབ་པ་སྔར་སྐྱེས་ནི་དེའི་ཕྱིས་སུ་སྐྱེ་བའི་ཐོབ་པའང་ཁས་ལེན་རུང་པར་ཐལ། དེ་བེའུ་ལྟར་འབྲང་བར་གཞུང་དེ་ཉིད་དུ་བཤད་པའི་ཕྱིར་ཏེ། གང་སྤེལ་རང་ལས། འདས་170 ་

མཛོད་གནས་གཉིས་པ།པ་རྣམས་ཀྱི་བེའུ་ལྟར་འབྲང་བ་གང་ཡིན་པ་དེ་སྐྱེས་ལ་འགག་པ་ནི་འདས་པའོ། །ཞེས་སོ་ཟེར། གཞན་ཡང་། དེ་ཉིད་ལས། མ་འོངས་པ་རྣམས་ཀྱི་ཁྱུ་མཆོག་འདྲ་བ་གང་ཡིན་པ་དེ་སྐྱེས་ལ་འགག་པ་ནི་འདས་པའོ། །ཞེས་པས་སོ། །ཞེ་ན།དཔྱད་པར་བྱ་སྟེ། དེ་ལྟར་ན་ཆོས་དེའི་དུས་གསུམ་གྱི་ཐོབ་པ་ཡིན་ཁྱབ་མཉམ་པར་འགྱུར་ཏེ་དཔེ་དོན་དེའི་ཕྱིར་རོ་ཞེ་ན། བརྟག་པར་བྱ་དགོས་ཏེ། ཡིག་ཆར།དེ་གསུམ་གྱི་སྔ་མ་ཁྱུ་མཆོག་ལྟར་སྔོན་ལ་ལྡིང་བའི་ཐོབ་པ་དང་། གཉིས་པ་བེའུ་ལྟར་རྗེས་སུ་འབྲང་བའི་ཐོབ་པ་དང་། གསུམ་པ་གྲིབ་མ་ལྟ་བུའི་ཐོབ་པར་བཤད་པའི་ཕྱིར། ཞེས་ལེགས་གསུངས་བླ་མེད་གནང་བའོ། །རིན་ཆེན་སྒྲོན་མེ་ལས། འདས་ཐོབ་ཞེས་པ་འདས་པའི་དུས་སུ་ཐོབ་པ་ཞེས་པའི་བར་ཚིག་མི་མངོན་པར་བྱས་པའི་ཚིག་སྡུད་ཡིན་ལ། ནས། སོ་ཐར་གྱི་སྡོམ་པ་ལ་འདས་ཐོབ་མེད་ཀྱང་། ཞེས་པས་ཞིབ་པར་མཛད་པ་ལ། ཁོ་ན་རེ། སོ་ཐར་གྱི་སྡོམ་པ་ལའང་འདས་ཐོབ་ཡོད་པར་ཐལ། འདས་པའི་དུས་སུ་ཐོབ་པ་ཡོད་པའི་ཕྱིར།དེར་ཐལ། སྐྱེས་ལ་འགག་པ་ནི་འདས་པའི་དུས་མིན་པར་གང་གིས་ཀྱང་མི་གཟུང་བའི་ཕྱིར། ཁྱབ་པ་ཡོད་དེ། ཆོས་དེའི་སྐྱེས་ལ་འགག་པ་ནི་དེའི་སྔར་སྐྱེས་པ་ཐོབ་པ་འདས་པ་ཞེས་བཤད་པར་སེམས་ཏེ། དེ་ནི་ཡིག་ཆས་འགྲུབ་བོ་ཞེ་ན།ཨ་ཁུ་རིན་པོ་ཆེའི་མཐའ་དཔྱོད་དུ། ཡིག་ཆར་ཉོན་མོངས་སམ་སོ་ཐར་སྡོམ་པ་ལྟ་བུའི་གསུངས་པ་དེ་ལ་ཐོབ་འདས་གསུམ་ཙམ་ཡོད་ཀྱང་། འདས་ཐོབ་མེད་པའི་དམིགས་གསལ་ཡིན་པ་ཤེས་ཆེད་དུ་ཡིན་ནམ་སྙམ་ལ། ཞེས་སོ། །ཁ་ཅིགཆོས་འདས་པ་རྣམས་ཀྱི་ཐོབ་པ་འདས་པ་ནི་ཆོས་འདས་པ་དེ་དང་དུས་མཉམ་་་་པར་འདྲ་སྟེ། སྡོམ་ཚིག་ལས། འདས་པའི་འདས་ཐོབ་མཆིམས་ཀྱིས་རང་དུས་ལ།ཞེས་སོ། །ཞེ་ན། ཁ་ཅིག འདས་པའི་འདས་ཐོབ་ལ་དེ་ལྟར་ཡིན་ཀྱང་ཁྱོད་ཀྱིས་འདྲེན་ཚུལ་ལྟར་མིན་པར་འདྲའོ་ཟེར་ན། དེ་ནི་གང་གི་དོན་མིན་པར་བསམ་སྟེ།171 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདས་པ་ལའང་ཐོབ་པ་སྔར་སྐྱེས་ཕྱིས་སྐྱེས་ལྷན་ཅིག་སྐྱེས་སོགས་སུ་གསུངས་་་་་་པས་འགལ་ལོ། །དཀྱིལ་འདི་ནས་ཐོབ་པའི་གོ་དོན་རགས་བསྡུས་ཙམ་ཞིག་བཤད་ལ། དེ་ཡི་འོག་ཏུ་ཡང་དོགས་གཅོད་བརྗོད་པར་བྱ་ན། མཐའ་དཔྱོད་ཆེན་མོ་ལས།ཤེས་བྱ་ཆོས་ཅན། ཐོབ་པ་འཇོག་ཚུལ་ཡོད་དེ། རང་གང་དང་ལྡན་པའི་གང་ཟག་གི་རྒྱུད་ལ་ལྡན་བྱེད་ཀྱི་རྫས་གཅིག་ལ་འཇོག་པའི་ཕྱིར་ཏེ། རྩ་བར། ཐོབ་དང་། རང་རྒྱུད་དུ། གཏོགས་པ་རྣམས་ཀྱིའོ། །ཞེས་གསུངས་པ་ལྟར་ཐོབ་བྱའི་ཆོས་དེ་ཉིད་ཁལ་འདྲ་བ་དང་། ཐོབ་པ་དེ་དེ་འཛིན་པའི་ཐག་པ་ལྟར་བཤད་པའོ། །གཞན་ལུང་ཆེས་ཤིན་ཏུ་མང་བོས་བསྟན་པ་ཡོད་དོ། །འཕགས་པ་རྣམས་ཀྱིས་ཀྱང་འཇིག་རྟེན་གྱི་ཐུགས་མངོན་དུ་བྱས་པའི་ཚེ་རྟོགས་པ་ལས་མི་ཉམས་པ་ནི་དེ་དག་གི་ཐོབ་པ་ལྡན་པས་སྟོབས་ཀྱིས་སོ། །ཐོབ་པ་མུ་དགུ་འཇོག་ཚུལ་མཁས་པའི་གསུང་རྒྱུན་ཅུང་ཞིག་བཀོད་ན། ཐོབ་བྱའི་ཆོས་དེའི་དུས་གསུམ་པོ་རེ་རེའི་ཐོབ་པ་ལ་ཐོབ་པ་སྔར་སྐྱེས་ཕྱིས་སྐྱེས་ལྷན་ཅིག་སྐྱེས་ཞེས་དུས་གསུམ་ལ་་་སྦྱར་བས་གསུམ་གསུམ་བརྗོད་པར་བྱ་ལ། སྐྱེས་ཐོབ་དགེ་སེམས་ལ་མཚོན་ན།དེ་འདས་པའི་ཐོབ་པ་སྔར་སྐྱེས་ནི་དེ་མ་འགག་པའི་སྔོན་དུ་དེ་སྐྱེས་པའི་ཐོབ་་་་་་པའོ། །དེས་ཀྱང་གཞན་ལ་རིགས་བསྒྲེ། དེའི་ཐོབ་པ་ད་ལྟ་བ་ནི། དེ་འགག་མ་ཐག་ཏུ་བྱུང་བའི་ཐོབ་པའོ། །དེའི་ཐོབ་པ་ཕྱིས་སྐྱེས་ནི། དེ་འགག་པའི་སྐད་ཅིག་གཉིས་པ་ཕན་ཆད་དུ་སྐྱེས་པའི་ཐོབ་པའོ། །འདི་ནི་སྐྱེས་ཐོབ་དགེ་བ་སྤྱི་ལ་སྦྱར་ནས་བསྟན་ལ། གསུམ་ཚན་གཉིས་པ་འདོད་པའི་སྐྱེས་ཐོབ་དགེ་བ་ལ་སྦྱར་ན་ཐམས་ཅད་ལ་རིགས་བསྒྲེ་བས་གོ་སླ་བར་གསུངས་ལ། འདོད་པའི་སྐྱེས་ཐོབ་དགེ་བའི་སེམས་ད་ལྟ་བའི་ཐོབ་པ་སྔར་སྐྱེས་ནི། དེ་མ་སྐྱེས་པའི་སྔོན་དུ་ཐོབ་པའོ། །དེའི་ཐོབ་པ་ད་ལྟ་བ་ནི། དེ་དང་དུས་མཉམ་པའི་ཐོབ་པའོ། །དེའི་ཐོབ་172 ་

མཛོད་གནས་གཉིས་པ།པ་ཕྱིས་སྐྱེས་ནི། དེ་འགག་པའི་ཕན་ཆད་དུ་ཐོབ་པའོ། །འདོད་པའི་སྐྱེས་ཐོབ་དགེ་བའི་སེམས་མ་འོངས་པའི་ཐོབ་པ་སྔར་སྐྱེས་ནི། འདོད་པའི་སྐྱེས་ཐོབ་དགེ་བའི་སེམས་མ་སྐྱེས་པའི་སྔ་རོལ་ཏུ་ཐོབ་པའོ། །དེའི་ཐོབ་པ་ད་ལྟར་བ་ནི།འདོད་པའི་སྐྱེས་ཐོབ་དགེ་བའི་སེམས་སྐད་ཅིག་དང་བོ་དང་མཉམ་དུ་གྲུབ་པའི་་ཐོབ་པའོ། །དེའི་ཕྱིས་སྐྱེས་ནི། འདོད་པའི་སྐྱེས་དགེ་བའི་སེམས་གྲུབ་པའི་སྐད་ཅིག་གཉིས་པ་ཕན་ཆད་ཀྱི་འདོད་པའི་སྐྱེས་ཐོབ་དགེ་བའི་སེམས་དེའི་ཐོབ་པའོ།།དེ་དག་དགུ་བཤད་པས་ཐོབ་བྱའི་ཆོས་དུས་གསུམ་གྱི་ཐོབ་པ་གསུམ་གསུམ་སྟེ་དེ་དགུ་བོ་རེ་རེ་ལ་ཐོབ་པ་སྔར་སྐྱེས་དང་ཕྱིས་སྐྱེས་དང་ལྷན་ཅིག་སྐྱེས་ཏེ་གསུམ་་་་་་གསུམ་དུ་ཕྱེས་ནས་གྲངས་ལྟར་རྩི། ཐོབ་པ་འདས་པ་ཞེས་པ་ནི་ཐོབ་པ་དང་འདས་པའི་གཞི་མཐུན་དུ་གོ་དགོས་ལ། འདས་པའི་ཐོབ་པ་ནི་དེའི་གཞི་མཐུན་དུ་མི་གོ་བར་འདས་པའི་དུས་སུ་ཐོབ་པ་ལ་བྱེད་དེ་ཚིག་བསྡུས་པར་ཨ་ཁུ་ཚང་་་་་གིས་ལེགས་བཤད་གནང་བ་དང་། སྤྱིར་ཐོབ་པ་འདས་པ་དང་འདས་པའི་ཐོབ་པ་གཉིས་ལ་གོ་དོན་སོ་སོར་ཡོད་གསུངས་སོ། །གཞུང་ཚད་ལྡན་འགའ་རེའི་གསུང་ཚུལ་དང་བསྟུན་ན། དེ་ཡང་འདོད་པའི་སྐྱེས་ཐོབ་དགེ་སེམས་ལྟ་བུ་ལ་མཚོན་ན། སྐྱེས་ཐོབ་དགེ་སེམས་ཀྱི་འདས་ཐོབ་དང་། དེའི་ཐོབ་པ་འདས་པ་དང་། དེའི་འདས་པའི་ཐོབ་པ་དང་། དེའི་ཐོབ་པ་སྔར་སྐྱེས་སོགས་དོན་གཅིག དེའི་འདས་པའི་ཐོབ་པ་དང་། དེ་འདས་པའི་ཐོབ་པ་གཉིས་དོན་མི་གཅིག འདོད་པའི་སྐྱེས་ཐོབ་དགེ་སེམས་ཀྱི་ཐོབ་པ་མ་འོངས་པ་དང་། དེའི་མ་འོངས་པའི་ཐོབ་པ་དང་། དེའི་ཐོབ་པ་ཕྱིས་སྐྱེས་གསུམ་དོན་གཅིག ཡང་དེའི་མ་འོངས་པའི་ཐོབ་པ་དང་། དེ་མ་འོངས་པའི་ཐོབ་པ་གཉིས་དོན་མི་གཅིག་པར་སླའོ། །ཡང་འདོད་པའི་སྐྱེས་ཐོབ་དགེ་བའི་ཐོབ་པ་ད་ལྟ་བ་དང་། དེ་ལྟ་བའི་ཐོབ་པ་དང་། དེའི་ད་ལྟར་གྱི་ཐོབ་པ་དང་།17་3 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་དང་ལྷན་གཅིག་སྐྱེས་པའི་ཐོབ་པ་རྣམས་དོན་གཅིག་དེ་བཞིན་དུ་དུས་གསུམ་་གྱི་ཐོབ་ཚུལ་སོགས་ལ་སྦྱོར་རོ། །སྤྱི་བཤད་སོགས་ཀྱི་འདིར་བརྗོད་པར་བྱ་བ་ཆེས་མང་ཞིང་གཞུང་གཞན་ལས་གོ་བར་བྱས་ན་ལེགས་པར་སྙམ་པའི་དེ་ཙམ་་་་་ལས་མང་དོགས་ནས་མ་བཤད་ལ།གཞན་ཡང་། དོགས་དཔྱོད་རེ་བཀོད་པར་བྱ་སྟེ། ཁ་ཅིག སོ་ཐར་གྱི་སྡོམ་པའི་ཐོབ་པ་སྔར་སྐྱེས་མེད་ཟེར་ན། དེའང་འཐད་པར་མི་སེམས་ཏེ། དེའི་ཐོབ་པ་སྔར་སྐྱེས་ཡོད་པའི་ཕྱིར། དེར་ཐལ། དེའི་འདས་པའི་ཐོབ་པ་ཡོད་པའི་ཕྱིར། མ་གྲུབ་ན། དེར་ཐལ། དེའི་འདས་པའི་ཐོབ་པ་མ་བཏང་བའི་ཕྱིར། ཁོ་ན་རེ། དེའང་མི་རིགས་ཏེ། དེའི་འདས་ཐོབ་མེད་པའི་ཕྱིར། དེར་ཐལ། ཨ་ཁུ་ཚང་གི་མཐའ་དཔྱོད་དུ། སོ་ཐར་གྱི་སྡོམ་པ་ལ་འདས་ཐོབ་མེད་ཀྱང་། ཞེས་སོ་ཞེ་ན། གཞན་དག་གིས་དེ་ནི་གོ་ཚུལ་སོ་སོ་བ་ཡོད་དམ་གཞན་དུ་སོ་ཐར་གྱི་སྡོམ་པ་འདས་པ་ཐོབ་བྱའི་ཆོས་མིན་པར་འགྱུར་རོ་ཟེར། ཁོ་ན་རེ། སོ་ཐར་གྱི་སྡོམ་པ་འདས་པའི་ཐོབ་པ་སོ་ཐར་གྱི་སྡོམ་པའི་ཐོབ་པ་སྔར་སྐྱེས་མ་ཡིན་པར་ཐལ།དེའི་ཕྱིས་སྐྱེས་ཡིན་པའི་ཕྱིར། དེར་ཐལ། སོ་ཐར་གྱི་སྡོམ་པ་སྐད་ཅིག་གཉིས་པ་ནས་སོ་ཐར་གྱི་སྡོམ་པ་འདས་པར་མངོན་གསལ་ཡིན་པའི་ཕྱིར། ཁྱབ་སྟེ། ཆོས་དེའི་འདས་པའི་ཐོབ་པ་ནི་འདས་པའི་དུས་སུ་ཐོབ་པ་ལ་བྱེད་དགོས་པའི་ཕྱིར།དེ་མིན་ན་འདས་པའི་ཐོབ་པ་ཞེས་པའི་གོ་ཚུལ་གཏན་མེད་དུ་འགྱུར་བའི་ཕྱིར།ཡང་ན། སོ་ཐར་གྱི་སྡོམ་པ་འདས་པ་སོ་ཐར་གྱི་སྡོམ་པའི་སྔ་རོལ་ཏུ་སོང་ན་དེ་འགག་པའང་དེའི་སྔོན་དུ་སོང་བར་ཁས་ལེན་པར་ཐལ། དེའི་ཕྱིར། འདོད་ན།བུམ་པ་ཞིག་པ་བུམ་པའི་སྔོན་དུ་སོང་བར་ཐལ། དེའི་ཕྱིར། ཡང་ན། ཆོས་དེའི་སྐད་ཅིག་གཉིས་པ་ནས་དེ་འཇིག་པའམ་འདས་པ་ཞེས་བཤད་མི་རིགས་པར་་་་་་ཐལ། དེའི་ཕྱིར། འདོད་ན། མྱུ་གུ་ཞིག་པའི་དུས་དེ་མྱུ་གུའི་འབྲས་དུས་སུ་མི་174 ་

མཛོད་གནས་གཉིས་པ།གཟུང་བར་ཐལ། དེའི་ཕྱིར། རིགས་པས་རྩི་ཚུལ་མང་ཟེར་རོ། །ཁོ་ན་རེ། རིགས་པས་དཔྱད་ན། དེ་མི་འཐད་དེ། འདས་པའི་བསྐལ་བ་དང་འདས་པའི་ལོ་སོགས་སྔོན་བྱུང་ཟིན་པ་ལ་བྱེད་པ་ནི་ཐམས་ཅད་ལ་མངོན་་་་གསལ་དུ་གྲུབ་ལ། སྐྱེས་ལ་འགག་པ་འདས་པའི་ངོ་བོར་འཇོག་པ་ལས་ཀྱང་ཤེས་པར་བྱའོ་ཟེར། ཁོ་ན་རེ། སོ་ཐར་གྱི་སྡོམ་པའི་འདས་པའི་ཐོབ་པ་ནི་དུས་ནམ་ཐོབ་ཅེ་ན་དེའི་སྔ་རོལ་ཏུ་ཐོབ་པ་ལ་བྱེད་ན། འོ་ན་ཟག་མེད་ཀྱི་སྡོམ་པ་སྐད་ཅིག་དང་བོ་ལའང་འདས་པའི་ཐོབ་པ་ལྡན་པར་ཐལ། དེའི་ཕྱིར། དེར་ཐལ།དེའི་ཐོབ་པ་སྔར་སྐྱེས་ལྡན་པའི་ཕྱིར། འདོད་ན། སྡུག་བསྔལ་ཆོས་བཟོད་ལ་ཟག་མེད་འདས་པ་ལྡན་པར་ཐལ། དེའི་ཕྱིར། འདོད་མི་ནུས་ཏེ། རྩ་བར་འཕགས་ནི་དང་བོ་འདས་དང་མིན། །ཞེས་གསལ་ལོ་ཟེར།སྤྲུལ་སེམས་ཡིན་ན་ཁྱོད་ལ་ཐོབ་པ་སྔར་སྐྱེས་ཕྱིས་སྐྱེས་སོགས་ཡོད་པས་་་ཁྱབ་པའི་ཕྱིར་ཏེ། མངོན་ཤེས་སྤྲུལ་བ་མ་གཏོགས་པ། །ཞེས་སོ་ཟེར་ན། ཁོ་ན་རེ། དེ་མི་རིགས་པར་ཐལ། ཐོབ་བྱ་འདྲེས་པ་ཆགས་བྲལ་བས་སྔར་གོམས་པ་ཅན་ཡིན་ན་དེ་ལྟར་བཤད་ཀྱང་མིན་ན་མི་རིགས་པའི་ཕྱིར་ཟེར་བ་ནི་གཞུང་གི་་་དོན་ཡིན་མིན་བརྟག་དགོས་ཤིག་ཡོད་དོ། །གཞན་ཡང་། སོ་ཐར་གྱི་སྡོམ་པའི་འབྲས་བུ་འདས་པ་ཞེས་པ། དེའི་འབྲས་བུ་དང་། འདས་པ་གཉིས་ཀའི་གཞི་མཐུན་སྟོན་པའི་ཚིག་ཏུ་ཐལ། དེའི་ཕྱིར། འདོད་ན། སྡུག་བསྔལ་ཆོས་བཟོད་ཀྱི་འབྲས་བུ་འདས་པ་་དང་། རྒྱུ་མཐུན་གྱི་འབྲས་བུ་གཉིས་ཀར་ཐལ། དེའི་ཕྱིར།དེར་ཐལ། དེའི་རྒྱུ་མཐུན་གྱི་འབྲས་བུ་དང་འདས་པའི་གཞི་མཐུན་དུ་བསྒྲུབ་རིགས་པའི་ཕྱིར། འདོད་མི་ནུས་ཏེ། བར་མ་ཡི་ནི་མ་འོངས་པ། །བར་མ་གཉིས་སོ། །ཞེས་རྩ་བ་ལས་སོ། །དཔྱོད་ལྡན་ལ་ལས། སོ་ཐར་གྱི་སྡོམ་པའི་ཐོབ་པ་འདས་པ་ནི་དེའི་ཐོབ་པ་སྔར་སྐྱེས་དང་། དེའི་ཐོབ་པ་མ་འོངས་པ་ནི་དེའི་ཐོབ་175 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་ཕྱིས་སྐྱེས་ལ་བྱེད་པ་གཞུང་གི་དགོངས་པ་བླ་མེད་ཡིན་ཟེར་ཏེ། དེ་འདས་པ་དང་མ་འོངས་པ་ནི་སྐྱེས་ཟིན་འགག་པ་དང་མ་སྐྱེས་པ་ལ་བྱེད་ཀྱང་གཞི་ལ་སྦྱར་་ན་གོ་ཚུལ་གཞན་ཡང་ཡོད་སྙམ་མོ་ཟེར། དེའང་དཀའ་སྟེ། སོ་ཐར་གྱི་སྡོམ་པ་འདས་པ་ནི་སྐྱེས་ཟིན་འགག་པ་ལ་བྱེད་པས་སོ་ཐར་གྱི་སྡོམ་པ་ལ་ལྟོས་ན་དེའི་་་་་སྔོན་དུ་སོང་བ་མིན་རྗེས་སུ་སོང་བ་མ་ཡིན་པའི་ཕྱིར། ཁོ་ན་རེ། དེའང་དཔྱད་པར་བྱ་བ་ཆེས་མང་ཞིང་ཞིབ་པར་རང་འགྲེལ་ལས། ཆོས་འདས་པ་རྣམས་ཀྱི་ཐོབ་པ་འདས་པ་ཡང་ཡོད་མ་འོངས་པ་དང་ད་ལྟར་བྱུང་བ་ཡང་ཡོད་ལ། དེ་བཞིན་དུ་མ་འོངས་པ་དང་ད་ལྟར་བྱུང་བ་རྣམས་ཀྱི་ཡང་སོ་སོར་རྣམ་པ་གསུམ་་་གསུམ་མོ། །ཞེས་པའི་དོན་ལགས་སོ། །གཞན་དག་ན་རེ། སྤྲུལ་སེམས་ཀྱི་ཐོབ་པ་སྐྱེས་ལ་འགག་པ་དེ་སྤྲུལ་སེམས་ཀྱི་ཐོབ་པ་འདས་པ་ཡིན་ཟེར་ན། སྡུག་བསྔལ་ཆོས་ཤེས་འདས་པ་ཆོས་ཅན། སྡུག་བསྔལ་ཆོས་བཟོད་ཀྱི་འབྲས་བུ་ཡིན་པར་ཐལ། སྡུག་བསྔལ་ཆོས་བཟོད་ཀྱི་འབྲས་བུར་གྱུར་བའི་འདས་པ་ཡིན་པའི་ཕྱིར། འདིར་བཤད་པར་བྱ་སྟེ། མདུན་གྱི་དམ་བཅའ་བའི་རྒྱུད་ཀྱི་སྐྱེས་ཐོབ་དགེ་བའི་ཐོབ་པ་ཕྱིས་སྐྱེས་ལ་སྐྱེས་ཐོབ་དགེ་བ་དེའི་སྔོན་དུ་གྲུབ་པ་གཅིག་ཡོད་ཆོག་པར་ཐལ། དེ་སྐྱེས་ལ་འགག་པ་དེ་དེའི་ཐོབ་པ་སྔར་སྐྱེས་གང་ཞིག་ཕྱིས་སྐྱེས་ཀྱང་དེའི་ཕྱིར་ན་བརྟག་་་་དགོས་མང་ཟེར།གོང་ས་ནས་འོག་སར་སྐྱེ་ཁ་མའི་རྒྱུད་ཀྱི་ཡིད་མངོན་མི་གཏོང་ཟེར་བ་ནི་མི་རིགས་ཏེ། འདོད་པ་ནས་གཟུགས་མེད་དུ་སྐྱེས་མ་ཐག་པའི་སོ་སྐྱེས་ཀྱིས་འོག་སའི་དངོས་གཞི་དང་སེམས་མི་གཏོང་བར་འགྱུར་བའི་ཕྱིར་ཏེ། དེ་དག་གི་ཐོབ་པ་ཕྱིས་སྐྱེས་དང་བཅས་པའི་ཕྱིར་ཟེར། ཁ་ཅིག འདོད་པའི་སྐྱེས་ཐོབ་དགེ་བ་ད་ལྟ་བའི་ཐོབ་པ་སྔར་སྐྱེས་དང་ཕྱིས་སྐྱེས་གང་དག་ཡིན་པ་དེ་དག་ནི་དེའི་ཐོབ་་176 ་

མཛོད་གནས་གཉིས་པ།པ་མ་ཡིན་པས་ཁྱབ་ཟེར་ན། འོ་ན། འདོད་པའི་སྐྱེས་ཐོབ་དགེ་བ་དེའི་ཐོབ་པ་སྔར་སྐྱེས་དང་ཕྱིས་སྐྱེས་གང་ཡིན་ན་དེའི་ཐོབ་པ་མིན་པས་ཁྱད་པར་ཐལ། དེའི་ཕྱིར། འདོད་ན། གོང་ས་ནས་འདོད་པར་སྐྱེས་མ་ཐག་པས་འདོད་པའི་སྐྱེས་ཐོབ་དགེ་བའི་ཐོབ་པ་མ་རྙེད་པར་ཐལ། དེའི་ཐོབ་པ་སྔར་སྐྱེས་དེ་མིན་པའི་རྒྱུ་མཚན་ཡོད་པའི་ཕྱིར། འདོད་མི་རུང་བར་ལུང་རིགས་དུ་མ་དང་འགལ་བར་གོ་སླ་བའི་ཕྱིར་ཟེར། ཁོ་ན་རེ། དེ་དག་ནི་ཕྱོགས་རྒྱ་ཆུང་སྟེ། སྡུག་བསྔལ་ཆོས་བཟོད་ད་ལྟ་བའི་ཐོབ་པ་ཕྱིས་སྐྱེས་ནི་སྡུག་བསྔལ་ཆོས་བཟོད་འདས་པའི་ཐོབ་པ་དང་། ཉོན་མོངས་ད་ལྟ་བའི་ཐོབ་པ་སྔར་སྐྱེས་ནི་ཉོན་མོངས་མ་འོངས་པའི་ཐོབ་པ་ཡིན་པའི་ཕྱིར་ཏེ། བསམ་གཏན་སྡོམ་དང་ལྡན་པ་ནི། །རྟག་ཏུ་འདས་དང་མ་འོངས་དང་། །ཞེས་པའི་རིགས་འགྲོས་སོ་ཞེ་ན། ཁོ་ན་རེ། ཉོན་མོངས་མ་འོངས་པའི་ཐོབ་པ་ཉོན་མོངས་ད་ལྟ་བའི་ཐོབ་པ་སྔར་སྐྱེས་དེ་འཇོག་པར་་་་་་་དཀའ་སྟེ། ཉོན་མོངས་ད་ལྟ་བའི་ཐོབ་པ་སྔར་སྐྱེས་ནི་ཉོན་མོངས་འདས་པའི་ཐོབ་པ་ཡིན་པའི་ཕྱིར། དེར་ཐལ། དེ་འདས་པའི་ཐོབ་པ་ད་ལྟ་བ་ཡིན་པའི་ཕྱིར།དེ་ངོས་འཛིན་དུ་ཡོད་པའི་ཕྱིར་ཟེར་རོ། །ཁོ་ན་རེ། གཟུགས་མེད་པ་ལ་བསམ་གཏན་གྱི་སྡོམ་པའི་ཐོབ་པ་སྔར་སྐྱེས་ཕྱིས་སྐྱེས་ཅི་རིགས་སུ་ལྡན་ཀྱང་དེ་ད་ལྟ་བ་་ནི་ལྡན་མི་དགོས་པར་ཤེས་པའི་ཕྱིར་ཏེ། བཞི་བར། དགེ་བ་གསུམ་ནི་ཐམས་ཅད་ན། །རྙེད་དང་མངོན་དུ་གྱུར་སྒོ་ནས། །ཞེས་སོགས་སོ་ཟེར། ཁོ་ན་རེ།དེའང་འཐད་སྙམ་པར་མི་འདུག་སྟེ། གཞན་དུ་ན་འོག་སའི་སྐྱེས་ཐོབ་དགེ་སེམས་དེའི་ཐོབ་པ་སྔར་སྐྱེས་ཕྱིས་སྐྱེས་ཅི་རིགས་གོང་སར་ལྡན་དགོས་སམ་སྙམ་་པའི་བློ་ལྡན་འགའ་ལ་དོགས་པ་ཆེ་བའི་ཕྱིར་ཟེར།འགྲེལ་བ་མངོན་པའི་རྒྱན་ལས། ཐོབ་པ་བཞིན་དུ་མ་ཐོབ་པ་ལ་ཡང་དགེ་མི་དགེ་སོགས་ཡོད་དམ་ཞེ་ན། མེད་དེ། དེ་ལྟ་བུའི་མ་ཐོབ་པའི་ངོ་བོ་མ་177 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བསྒྲིབས་ལ་ལུང་དུ་མ་བསྟན་པ་ཁོ་ན་ཡིན་ཏེ། ཞེས་པའི་དོན་ལ། ཁ་ཅིག མ་ཐོབ་པ་ལ་ལུང་མ་བསྟན་ཁོ་ནས་ཁྱབ་པར་འཛིན་པ་ནི་དགོངས་པ་བཀྲལ་རྒྱུ་་་་་་་ཡོད་སྙམ་སྟེ། དེ་ལ་དགེ་བ་གཞུང་རང་ལས་གསུངས་པའི་ཕྱིར། དེར་ཐལ།འགྲེལ་བ་མངོན་པའི་རྒྱན་ལས། ཟག་མེད་ཀྱི་མ་ཐོབ་པ་ཟག་བཅས་ཡིན་པ་ལྟར་ཟག་བཅས་ཀྱི་མ་ཐོབ་པ་ཅིའི་ཕྱིར་ཟག་མེད་དུ་མི་འགྱུར་ཏེ། ཁྱད་པར་མེད་པའི་ཕྱིར་རོ། །ཞེས་མངོན་གསལ་དུ་གནང་བ་ཟེར་ནས་ཟག་བཅས་ཀྱི་མ་ཐོབ་པ་ཟག་མེད་དུ་བྱས་ན་དེ་དགེ་བ་ལས་འོས་མེད་ཟེར་རོ། །འོ་ན་མ་ཐོབ་པ་ལ་དགེ་བ་ཟག་མེད་ཡོད་པར་ཐལ། དེའི་ཕྱིར། དེའང་མཐའ་གཅིག་ཏུ་འཐད་པར་མིན་ཏེ། འདི་ཉིད་ལས། མ་ཐོབ་མ་བསྒྲིབས་ལུང་མ་བསྟན། །ཞེས་དང་། རང་འགྲེལ་ལས། ཅི་མ་ཐོབ་པ་ཡང་ཐོབ་པ་བཞིན་དུ་རྣམ་པའི་བྱེ་བྲག་ཡོད་དམ།སྨྲས་པ། མེད་དོ། །འོ་ན་ཇི་ལྟ་བུ་ཞེ་ན། མ་ཐོབ་མ་བསྒྲིབས་ལུང་མ་བསྟན། །མ་ཐོབ་པ་ཐམས་ཅད་ནི་མ་བསྒྲིབས་ལ་ལུང་དུ་མ་བསྟན་པ་ཁོ་ན་ཡིན་ནོ། །ཞེས་སོགས་དུ་མར་སྣང་ངོ་། །ཁོ་ན་རེ། དེ་དག་ཀྱང་མི་འཐད་པའི་ཕྱོགས་ཆེ་སྙམ་སྟེ།དེ་དགེ་བ་འཇོག་པར་འདྲ་བའི་ཕྱིར། མ་གྲུབ་ན། འགྲེལ་བ་མངོན་པའི་རྒྱན་ལས། གཞན་ཡང་ལམ་གྱི་མ་ཐོབ་པ་སོ་སོའི་སྐྱེ་བོ་ཡིན་ན། དེའི་མ་ཐོབ་པ་ལམ་དུ་ཅིའི་ཕྱིར་མི་འགྱུར་ཏེ། ཁྱད་པར་མེད་པའི་ཕྱིར། ཞེས་སོ་ཟེར། དེ་བཞིན་དུ་དགེ་བའི་ཐོབ་པ་དགེ་བ་བཞག་ན་མི་དགེ་བའི་མ་ཐོབ་པ་དགེ་བ་ཅིའི་ཕྱིར་མི་་་་་འཇོག་ཅེ་ན། ཁ་ཅིག་གིས། ཁྱད་མེད་པར་གཞུང་ཚིག་འདི་ལ་བརྟེན་ནས་ལན་བཏབ་པར་འདྲའོ། །མཐའ་དཔྱོད་ལས། མ་ཐོབ་པ་ཆོས་ཅན། དགེ་མི་དགེ་གང་རུང་མ་ཡིན་ཏེ། རྩ་ཆད་དང་མི་དགེ་བ་སྤངས་པའི་གང་ཟག་ལ་ཡོད་པའི་ཕྱིར། ཞེ་ན།འོ་ན། མ་ཐོབ་པ་སྤྱི་ལ་དེ་ལྟར་ཡིན་ན་དེའི་བྱེ་བྲག་ལའང་ཁྱབ་པ་ངེས་དགོས་178 ་

མཛོད་གནས་གཉིས་པ།སམ་དགོས་ན་མི་དགེ་བ་སྤངས་པའི་རྒྱུད་ཀྱི་མ་ཐོབ་པ་ཆོས་ཅན། རྩ་ཆད་དང་མི་དགེ་བ་སྤངས་པའི་གང་ཟག་ལ་ཡོད་པར་ཐལ། དེའི་ཕྱིར། འདོད་ན། ཆོས་ཅན། རྩ་ཆད་དང་མི་དགེ་བ་སྤངས་པའི་གང་ཟག་གཉིས་ལ་ཡོད་པར་ཐལ།དེའི་ཕྱིར། ཁྱབ་སྟེ། སྤྱི་སྒྲུབ་པས་བྱེ་བྲག་ཀྱང་སྒྲུབ་པར་སྤྱིའི་ལུགས་ཡིན་པའི་ཕྱིར། གོང་དུ་འདོད་ན། དེ་ཆོས་ཅན། དགེ་རྩ་ཆད་པའི་རྒྱུད་ལ་ཡོད་པར་ཐལ།དེའི་ཕྱིར། འདོད་མི་ནུས་ཏེ། མི་དགེ་བ་སྤངས་པའི་གང་ཟག་གི་དེ་ཡིན་པའི་ཕྱིར་ཟེར། ཁ་ཅིག མི་དགེ་བ་སྤངས་པའི་གང་ཟག་གི་རྒྱུད་ཀྱི་མ་ཐོབ་པ་གང་དག་ཡིན་པ་དེ་ནི་དགེ་མི་དགེ་གང་རུང་མིན་པའི་སྒྲུབ་བྱེད་མེད་པར་ཐལ།ཡིག་ཆས་བསྒྲུབ་ཚུལ་དེ་བྱེ་བྲག་ཐམས་ཅད་ལ་མི་འཐད་པའི་ཕྱིར་ཟེར་བ་ལ།ཡིག་ཆ་ལས། མ་ཐོབ་པ་ཆོས་ཅན། དུས་གསུམ་གང་འཇོག་གི་ཁྱད་པར་ཡོད་དེ།ཐོབ་བྱའི་ཆོས་འདས་པའི་འདས་པ་འདས་པའི་མ་འོངས་ད་ལྟར་བ་གསུམ་ཡོད།ཐོབ་བྱའི་ཆོས་མ་འོངས་པའི་ཡང་འདས་མ་འོངས་ད་ལྟར་བ་གསུམ་ཡོད། ཐོབ་བྱའི་ཆོས་ད་ལྟར་བའི་འདས་པ་དང་མ་འོངས་པ་ཡོད་ཀྱང་ད་ལྟར་བ་མེད་པའི་་་ཕྱིར། ཞེས་གསུངས་ཚུལ་མཆོག་ཏུ་བཀོད་པ་ལའང་།གལ་ཏེ་འདས་པའི་ཆོས་འདས་པར་མ་ཐོབ་པ་དང་། མ་འོངས་པའི་ཆོས་མ་འོངས་པར་མ་ཐོབ་པ་ནི་མི་སྲིད་དམ་ཞེ་ན། དེ་ནི་བརྗོད་པར་བྱ་སྟེ།གྲུབ་མཐའ་སྨྲ་བ་འདི་བའི་ལུགས་ལ་འཁྲུལ་བར་མིན་ཏེ། མངོན་པའི་རྒྱན་ལས།གལ་ཏེ་འདས་པའི་ཆོས་འདས་པར་མ་ཐོབ་པ་དང་། མ་འོངས་པའི་ཆོས་མ་འོངས་པར་མ་ཐོབ་པ་ནི་མི་སྲིད་དེ། དེ་དག་ཏུ་ཆོས་དེ་དག་ཡོད་ན་མ་ཐོབ་པར་འགལ་བའི་ཕྱིར་རོ་ཞེ་ན། དུས་དེ་དག་ནི་རིང་བས་འོད་སྲུང་གི་དུས་ན་ཡོད་པའི་ཆོས་ནི་འཁོར་བ་འཇིག་དང་གསེར་ཐུབ་ཀྱི་དུས་མ་ཐོབ་པ་ཡོད་ཅིང་།བྱམས་པའི་དུས་ཀྱི་ཆོས་ཀྱང་སེང་གེ་དང་རབ་གསལ་ལ་སོགས་པའི་དུས་ན་མ་་་་179 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐོབ་པ་སྲིད་པའི་ཕྱིར་རོ། །ཞེས་བྱ་ལ། ཁ་ཅིག འདི་བའི་བཤད་ཚུལ་དེ་གཉིས་ཀ་འདོད་དམ་སྙམ་ཟེར་ན། འོ་ན་འདས་པའི་ཆོས་འདས་པར་མ་ཐོབ་པ་མེད་པར་ཐལ། ཁྱོད་ཀྱིས་ཁས་ལེན་ཚུལ་དེའི་ཕྱིར། འདོད་ན། འདས་པའི་ཆོས་དུས་གསུམ་གྱི་མ་ཐོབ་པ་མེད་པར་ཐལ། དམ་བཅའ་དེའི་ཕྱིར། འདོད་མི་རིགས་ཏེ། འགྲེལ་བ་མངོན་པའི་རྒྱན་ལས། ཆོས་འདས་པ་དང་མ་སྐྱེས་པ་མ་འོངས་པ་རྣམས་ཀྱི་མ་ཐོབ་དེ་ནི་རྣམ་པ་གསུམ་ཡིན་ཏེ། ཆོས་འདས་པ་དེ་འདས་པར་མ་ཐོབ་པ་དང་། ད་ལྟར་མ་ཐོབ་པ་དང་། མ་འོངས་པར་མ་ཐོབ་པ་ཡོད་པའི་ཕྱིར། ཞེས་གསུངས་སོ། །ཁ་ཅིག འདས་པའི་ཆོས་འདས་པར་མ་ཐོབ་པ་ནི་མི་སྲིད་དེ། འདས་པའི་ཆོས་ཡོད་ན་འདས་པར་མ་ཐོབ་པ་འགལ་ཏེ། འདས་པའི་ཆོས་འདས་པར་ཐོབ་པ་སྲིད་པའི་ཕྱིར། གཞི་ལ་སྦྱར་ནས་བཤད་པའང་དཀའ་སྟེ། འོད་སྲུང་གི་དུས་ན་ཡོད་པའི་ཆོས་ལ་འཁོར་བ་འཇིག་དང་གསེར་ཐུབ་ཀྱི་དུས་སུ་མ་ཐོབ་་་་་་་པས་ཁྱབ་པར་འཛིན་མི་རིགས་ཏེ། དེ་གཉིས་ཀྱི་རང་གི་ཆོས་དང་ལམ་སོགས་གྲུབ་པའི་ཕྱིར། མ་གྲུབ་ན། དེར་ཐལ། གསེར་ཐུབ་ཀྱི་དུས་ཀྱི་ཉན་ཐོས་ལ་ནི་འོད་སྲུང་གི་དུས་སུ་མྱང་འདས་གསར་དུ་མངོན་དུ་བྱེད་པ་ཡོད་པའི་ཕྱིར། ཁོ་ན་རེ། ཐམས་ཅད་ལ་ཁྱབ་པ་འཛིན་མི་དགོས་ཏེ། དེ་དག་ལ་མ་ཐོབ་པ་ཡོད་པ་ཙམ་གྱིས་རིགས་པའི་ཕྱིར་ཟེར་ནའང་བརྟག་པའི་གཞི་ཙམ་ཞིག་ཡིན་ཀྱང་་་་་་་་་་མངོན་པའི་རྒྱན་ལས། འོན་ཀྱང་འདི་དག་ནི་བྱེ་བྲག་ཏུ་སྨྲ་བས་རྣམ་པར་བཏགས་པ་སྟེ་རི་བོང་གི་རྭ་ལ་རིང་ཐུང་དཔྱོད་པ་དང་འདྲའོ། །ཞེས་གསུངས་པའི་ཕྱིར། ཡང་མངོན་པའི་རྒྱན་ལས། ད་ལྟར་བའི་ཆོས་ཀྱི་མ་ཐོབ་པ་ནི་འདས་པ་དང་མ་འོངས་པ་ཁོ་ན་ན་ཡོད་ཀྱི་ད་ལྟར་བ་ནི་མ་ཡིན་ཏེ། ཆོས་དེ་ཡོད་ན་མ་ཐོབ་པ་དང་འགལ་བའི་ཕྱིར་རོ། །འེ།ས་པའི་དོན་དག་ལ་ཁ་ཅིག་གིས། མདུན་གྱི་་ 180 ་

མཛོད་གནས་གཉིས་པ།དམ་བཅའ་བས་རང་དང་རྒྱུད་ཐ་དད་པའི་ཡོན་ཏན་ཅི་རིགས་ད་ལྟར་མ་ཐོབ་་་་པ༧ནི་འདས་པ་དང་མ་འོངས་པ་ཁོ་ནར་ཐོབ་པ་དང་ཡོད་ཅེས་རུང་བར་ཐལ།དེ་ལྟར་ན་གཞུང་དོན་དུ་འགྲོ་ངེས་པའི་ཕྱིར་ཟེར་ན། ལ་ལས་དེ་ནི་དེའི་དོན་དུ་འགྲོ་བར་སུས་ཀྱང་འཐད་པའི་ཕྱོགས་མིན་སྙམ་སྟེ། གཞན་དུ་ན་བརྟག་པའི་གནས་ཚར་བ་མེད་པའི་ཕྱིར་ཟེར།མ་ཐོབ་པ་ལ་དགེ་སེམས་ཡོད་མེད་སྔར་དཔྱད་པ་ལ་འདིར་ཡང་ཅུང་་་་་་ཞིག་ཁ་བསྐང་བ་ལ། ཁ་ཅིག མ་ཐོབ་པ་ལ་དགེ་བ་ནི་ཡོད་འདྲ་སྟེ། དེ་ལ་ཟག་མེད་བཞག་པས་རིགས་པའི་ཕྱིར། རྟགས་མ་གྲུབ་ན། དེར་ཐལ། འགྲེལ་བ་མངོན་པའི་རྒྱན་ལས། གཞན་ཡང་ལམ་གྱི་མ་ཐོབ་པ་སོ་སོའི་སྐྱེ་བོ་ཡིན་ན་དེའི་མ་ཐོབ་པ་ལམ་དུ་ཅིའི་ཕྱིར་མི་འགྱུར་ཏེ། ཁྱད་པར་མེད་པའི་ཕྱིར་རོ། །དེ་ལྟ་ནའང་མ་ཐོབ་པ་ཟག་མེད་ཡོད་དེ་ཞེས་ངེས་པར་བྱའོ། །ཞེས་ངེས་པའི་ཚིག་གིས་གོ་ནུས་སོ་ཟེར། ཁོ་ན་རེ། དེ་ལ་དགེ་བ་ཡོད་ཅེས་འཛིན་རིགས་པར་ཐལ།དེ་ལ་ཟག་མེད་ཡོད་ཚུལ་དེའི་ཕྱིར། འདོད་མི་ནུས་ཏེ། དེ་ལྟར་ན་མ་ཐོབ་མ་བསྒྲིབས་ལུང་མ་བསྟན་ཞེས་སོགས་མངོན་པའི་གཞུང་ཐམས་ཅད་བཟློག་པའི་་་་་ཕྱིར་རོ། །མཆིམས་མཛོད་དུ་མ་ཐོབ་པའི་ཐོབ་པ་དང་། ཐོབ་པའི་མ་ཐོབ་པའང་ཡོད་དམ་ཞེ་ན། གཉིས་ཀ་ཡོད་དེ། ཞེས་གསུངས་པ་ལ། དུས་གསུམ་གྱི་ཐོབ་པ་ཐུག་མེད་དུ་འགྱུར་བར་ཐལ། འདས་པའི་ཞེས་ཅི་ཙམ་བརྩེགས་ཀྱང་དེ་དག་གི་ཐོབ་པ་གྲངས་ལྟར་ངེས་འདྲ་བས་དེ་བཞིན་དུ་ཐོབ་པའི་མ་ཐོབ་པ་མ་ཐོབ་པའི་་་ཐོབ་པ་སོགས་ལའང་ཐུག་པ་མེད་པར་ཐལ་ལོ་ཞེ་ན། སྤྱིར་འགའ་ཞིག་ལ་དེ་ལྟར་སྣང་ཞིང་འདི་ཉིད་ལས། འོ་ན་ཐོབ་པ་ཐུག་མེད་དུ་འགྱུར་རོ་ཞེ་ན། ཕན་ཚུན་ལྡན་པའི་ཕྱིར་མི་འགྱུར་རོ། །ཞེས་པའི་ལན་བཟློག་ཏུ་མེད་པར་བྱས་སོ་ཞེ་181 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནའོ། །དཔྱོད་ལྡན་རྣམ་པའི་དགའ་སྟོན་དུ་རིགས་པས་རྩལ་སྦྱང་བ་ལ། ཆོས་དེའི་ཐོབ་པ་ཡོད་ན་དེའི་མ་ཐོབ་པའང་ཡོད་པས་ཁྱབ་པར་ཐལ། དམ་བཅའ་དེ་དག་འཐད་པའི་ཕྱིར། འདོད་ན། ཡིད་དབང་དང་སྲོག་དབང་གཉིས་ཆོས་ཅན།དེར་ཐལ། དེའི་ཕྱིར། འདོད་ན། ཆོས་ཅན། དེ་རྒྱུད་ལ་མི་ལྡན་པའི་གང་ཟག་ཡོད་པར་ཐལ། དེའི་ཕྱིར། འདོད་མི་ནུས་ཏེ། དེ་དག་ངེས་ལྡན་ཡིན་པའི་ཕྱིར་ཏེ། བཏང་སྙོམས་དང་ནི་སྲོག་དང་ནི། །ཡིད་དང་ལྡན་ལ་ངེས་གསུམ་ལྡན། །ཞེས་སོ། ཁོ་ན་རེ། དེས་ན་སྲོག་ཡིད་བཏང་སྙོམས་གསུམ་ལ་ཐོབ་པ་མེད་པར་ཐལ། དེ་དག་ལ་མ་ཐོབ་པ་མེད་པའི་ཕྱིར། ཁྱབ་སྟེ། སྡོམ་ལས། ཐོབ་དང་མ་ཐོབ་ཡོད་མཉམ་མོ། །ཞེས་དང་། མངོན་པའི་རྒྱན་ལས། ཕན་ཚུན་ལྡན་པའི་ཕྱིར། ཞེས་གསུངས་པ་ཡིན་ལ། ཁ་ཅིག དེ་མི་འཐད་པར་ཐལ། ཡིད་ཀྱི་རྣམ་ཤེས་མི་ལྡན་པ་མེད་པའི་ཕྱིར། དེར་ཐལ། ཡིད་ཀྱི་རྣམ་ཤེས་མ་ཐོབ་པ་རྒྱུད་ལྡན་གྱི་གང་ཟག་མེད་པའི་ཕྱིར། མ་གྲུབ་ན། ཡིད་ཀྱི་རྣམ་ཤེས་མ་ཐོབ་པའི་གང་ཟག་ཆོས་ཅན། ཁྱོད་ཁྱོད་རང་དུ་ཐལ། དེའི་ཕྱིར། འདོད་མི་ནུས་ཏེ། དེ་མི་ལྡན་པ་མེད་པའི་ཕྱིར་ཏེ། གང་ཟག་ཡིན་ན་དེ་ལྡན་བྱེད་ཀྱི་རྫས་རྒྱུད་ལྡན་གྱིས་ཁྱབ་པའི་ཕྱིར། དེར་ཐལ། དེ་གང་ཟག་གི་དེ་ཡིན་པའི་ཕྱིར། ཁྱབ་སྟེ། བསྡུས་དོན་ལས། ཡིད་ཀྱི་མ་ཐོབ་སུ་ལ་ཡོད། །ཅེས་གསུངས་པ་ལ། ཁ་ཅིག དེ་ཁོ་ནར་ངེས་པར་མི་འཛིན་ཏེ། འགོག་སྙོམས་པ་ནི་ཡིད་ཀྱི་ཁམས་ཡོད་ལ་ཡིད་མེད་པའི་མུ་ལ་བཞག་འདུག་པས་ཞེས་སྡོམ་འགྲེལ་དུ་དོགས་གཅོད་མཛད་པ་དཔྱད་གཞི་་་་་་་ཆེའོ། །དེ་མ་ཐོབ་པ་གང་ཟག་ལ་ལ་ཡོད་ལ་ལ་ལ་མེད་ཅེས་བརྗོད་མཁན་ཀྱང་ཡོད་པར་འདྲའོ། །རྙེད་ཐོབ་དང་ལྡན་ཐོབ་གཉིས་སུ་ཕྱེ་བའི་རྙེད་ཐོབ་ནི་ཡིག་ཆར། དེ་182 ་

མཛོད་གནས་གཉིས་པ།གཉིས་སུ་ཕྱེ་བའི་རྙེད་ཐོབ་ཡོད་དེ། སྔར་མ་ཐོབ་པ་དང་སྔར་ཐོབ་ཀྱང་ཉམས་པར་སླར་གསར་དུ་རྙེད་པའི་རྫས་གཅིག་ལ་འཇོག་པའི་ཕྱིར། ཞེས་པ་ལ། ཁོ་ན་རེ། དེས་ན་རྙེད་ཐོབ་ཡིན་ན་སྔར་མེད་རྙེད་པས་ཁྱབ་པར་ཐལ། དེའི་ཕྱིར།འདོད་ན། སྦྱོར་ལམ་པས་མཐོང་ལམ་རྙེད་པའམ་ཐོབ་པ་སྔར་མེད་རྙེད་པའི་ཐོབ་པ་ཡིན་པར་ཐལ། དེའི་ཕྱིར། ཡང་ན། སྦྱོར་ལམ་པས་མཐོང་ལམ་མ་རྙེད་ཅེས་བྱ་ན། འོ་ན། སྦྱོར་ལམ་པ་མཐོང་ལམ་དུ་འཕོ་བ་ན་སྦྱོར་ལམ་པས་མཐོང་ལམ་རྙེད་པ་མ་ཡིན་པར་ཐལ། དེའི་ཕྱིར། འདོད་མི་ནུས་ཀྱང་དཔྱད་པའི་རྣམ་གྲངས་མང་ངོ་། །དགྲ་བཅོམ་པས་སྲིད་ཉོན་རྙེད་པ་སྔར་མ་ཐོབ་པའི་རྙེད་པ་ཡིན་པར་འདྲ་སྟེ། དེས་སྲིད་ཉོན་དེ་དག་ཐོབ་མ་མྱོང་བའི་ཕྱིར། མ་གྲུབ་ན།རིགས་པས་དཔྱད་པའི་གྲངས་མང་བས་རང་ལུགས་འཇོག་མཚམས་ཡིག་ཆ་ལྟར་ལེགས་པས་རྗེས་སུ་འཇུག་ངེས་སོ། །ཁ་ཅིག་ན་རེ། སྦྱོར་ལམ་པ་ལ་མཐོང་ལམ་མི་ལྡན་པ་དེ་སྔར་མེད་རྙེད་པའི་མ་ཐོབ་པ་ཡིན་ཟེར་ན། གཞན་དག་ན་རེ། དེ་མི་འཐད་པར་ཐལ། དེས་མཐོང་ལམ་མི་ལྡན་པ་སྔོན་ནས་རྙེད་པའི་ཕྱིར། དེར་ཐལ། སྦྱོར་ལམ་པ་ལ་མཐོང་ལམ་མི་ལྡན་པ་ཐོག་མེད་ནས་ཡོད་པའི་ཕྱིར། དེར་ཐལ། ཚོགས་ལམ་གྱི་དུས་སུ་སྦྱོར་ལམ་མཐོང་ལམ་སོགས་དང་མི་ལྡན་པ་ཡིན་པའི་ཕྱིར་ཟེར། ཡིག་ཆར། སྦྱོར་ལམ་པ་མཐོང་ལམ་དང་མི་ལྡན་པ་ལྟ་བུ་སྔར་མ་ཐོབ་པ་རྙེད་པའི་མ་ཐོབ་པ་དང་། ཞེས་པའི་དོན་ལ་ཁ་ཅིག་སྔར་དཔྱད་པ་བཞིན་སྦྱོར་ལམ་པ་མཐོང་ལམ་མི་ལྡན་པ་སྔར་མེད་རྙེད་པའི་མ་ཐོབ་ཅེས་བཤད་ཟེར་ན། ཁོ་ན་རེ།སྦྱོར་ལམ་པ་མཐོང་ལམ་དང་མི་ལྡན་པ་སྔར་མ་ཐོབ་ཅེས་བཤད་མི་རིགས་ཏེ།དེ་ལྟར་ན་སྦྱོར་ལམ་པ་མཐོང་ལམ་པར་གྱུར་བ་དང་སྐྱེ་འཕགས་ཀྱི་ཡིན་པ་ཁས་་་ལེན་པར་འགྱུར་རོ་ཞེ་ན། གཞན་དག་གིས་དེ་ནི་གཞུང་གི་དོན་ཇི་བཞིན་པར་183 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མི་སེམས་ཏེ། དེ་ལྟར་ན་ཡིག་ཆ་དང་འགལ་བས་ཕྱོགས་གཞན་དུ་འགྱུར་རོ་ཟེར་བ་སོགས་ལ་དཔྱོད།མདུན་གྱི་དམ་བཅའ་བའི་རྒྱུད་ལ་གཞན་རྒྱུད་ཀྱི་ཆོས་མ་ཐོབ་པ་ཡོད་་་་་་དམ་མེད་ཅེ་ན། ཁ་ཅིག ཡོད་སྙམ་སྟེ། དེའི་རྒྱུད་ལ་དེ་ལྡན་པ་ལ་གེགས་བྱེད་ཀྱི་རྫས་གཅིག་ཡོད་པའི་ཕྱིར། ཁྱབ་སྟེ། ཡིག་ཆར། ཤེས་བྱ་ཆོས་ཅན། མ་ཐོབ་པ་ཡོད་དེ། ཆོས་དེ་རྟེན་གྱི་གང་ཟག་དེའི་རྒྱུད་ལ་ལྡན་པ་ལ་གེགས་བྱེད་ཀྱི་རྫས་གཅིག་ལ་འཇོག་པའི་ཕྱིར་ཏེ། རྩ་བར་། མ་ཐོབ་རང་རྒྱུད་དུ། གཏོགས་པ་རྣམས་ཀྱིའོ། །ཞེས་སོ་ཟེར། ཁོ་ན་རེ། གཞན་རྒྱུད་ཀྱི་དེ་རང་རྒྱུད་ལ་གེགས་བྱེད་ཡོད་ཅེས་བཤད་པ་ནི་བདེ་བ་ཞིག་མི་འཆར་ཏེ། དེ་གེགས་བྱེད་ཀྱི་ཆོས་ཤིག་ངོས་འཛིན་དུ་མེད་པའི་ཕྱིར། གཞན་དུ་ན་དེའི་དབང་བོ་གཟུགས་ཅན་སོགས་ཀྱང་དེ་རྙེད་པ་ལ་གེགས་བྱེད་ཟེར་བར་འགྱུར་དགོས་པ་ལ་གང་དག་གིས་ཀྱང་་་་མི་སྨྲ་བས་སོ་ཟེར། ཡིག་ཆ་ལས། མ་ཐོབ་པ་ཆོས་ཅན། དབྱེ་ན་གཉིས་ཡོད་དེ།རྙེད་པའི་མ་ཐོབ་པ་དང་། ལྡན་པའི་མ་ཐོབ་པ་གཉིས་ཡོད་པའི་ཕྱིར། དང་བོ་ཡོད་དེ། ཆོས་དེ་སྔར་མ་ཐོབ་པའམ་དེ་ཉམས་པ་གང་རུང་སླར་རྙེད་པ་ལ་གེགས་བྱེད་ཀྱི་རྫས་གཅིག་ལ་འཇོག་ནས། ལྡན་པའི་མ་ཐོབ་པ་ཡོད་དེ། ཆོས་དེ་གང་ཟག་དེའི་རྒྱུད་ལ་རྒྱུན་དུ་ལྡན་པའི་བཟློག་ཟླའི་རྫས་གཅིག་ཡིན་པའི་ཕྱིར།ཞེས་གསུངས་པ་ནི་ཆེས་གོ་སླ་བས་གཏེར་བཞིན་དུ་གྱུར་བའོ། །བྱེ་སྨྲས་ལམ་བདེན་གྱི་མ་ཐོབ་པ་འཕགས་པའི་ཆོས་ཐམས་ཅད་ཐོབ་་་་་་་པས་སོ་སྐྱེས་སུ་བཞག་ན། རྟོགས་ལྡན་ལ་ལས། འོ་ན། འཕགས་པའི་ཆོས་ཐམས་ཅད་མ་ཐོབ་པ་སོ་སྐྱེས་སུ་འཇོག་པར་ཐལ། དེའི་ཕྱིར། འདོད་ན།སངས་རྒྱས་འཕགས་པ་ཆོས་ཅན། དེར་ཐལ། དེའི་ཕྱིར། དེར་ཐལ། ཐེག་པ་གསུམ་གྱི་ལམ་ཐམས་ཅད་མ་ཐོབ་པའི་ཕྱིར། དེར་ཐལ། ཉན་རང་གཉིས་ཀྱི་་ 184 ་

མཛོད་གནས་གཉིས་པ།འཕགས་ལམ་གཅིག་ཀྱང་མ་རྙེད་པའི་ཕྱིར། དེས་ན་སངས་རྒྱས་སོ་སྐྱེས་སུ་ཐལ་བ་དང་འཕགས་པ་མིན་པར་ཁས་ལེན་དགོས་པར་འགྱུར་རོ། །གཞན་ཡང་།ལམ་བདེན་ཐམས་ཅད་མ་ཐོབ་པ་སོ་སྐྱེས་སུ་བྱེད་ན་གང་ཟག་ལ་སོ་སྐྱེས་ཀྱིས་་་་་་ཁྱབ་པར་འཛིན་པར་འགྱུར་ལ། འཕགས་པ་མེད་པར་ཐལ་བ་དང་། ཡང་ན།སྐྱེ་འཕགས་ཀྱི་གཞི་མཐུན་ཁས་ལེན་པར་ཐལ་བ་སོགས་ཆེས་མང་ལ ཁ་ཅིགལུགས་དེར་སྐྱོན་མེད་པར་སྙམ་སྟེ། ལམ་བདེན་སྤྱི་ཙམ་མ་ཐོབ་པ་ནི་སོ་སྐྱེ་ཞེས་བཤད་ཀྱི་ལམ་བདེན་ཐམས་ཅད་མ་ཐོབ་པ་ནི་སོ་སོའི་སྐྱེ་བོ་ཞེས་མི་སྨྲ་བའི་ཕྱིར།མངོན་པའི་རྒྱན་ལས། གཞན་ཡང་ལམ་གྱི་མ་ཐོབ་བ་སོ་སོའི་སྐྱེ་བོ་ཡིན་ན་ཞེས་ལམ་སྤྱི་ཙམ་ལ་སྦྱར་བའི་ཕྱིར་ཞེ་ན་དཔྱད་པར་བྱ་སྟེ། དེ་ལྟར་ན་དགེ་བ་ཐམས་ཅད་མ་ཐོབ་པ་མི་དགེ་བ་དང་མི་དགེ་བ་ཐམས་ཅད་མ་ཐོབ་པ་དགེ་བར་ཁྱད་་་་་མེད་དུ་བཤད་པ་མིན་པར་ཐལ། དེའི་ཕྱིར། འདོད་མི་ནུས་ཏེ། འགྲེལ་བ་མངོན་པའི་རྒྱན་ལས། གཞན་ཡང་ཟག་མེད་ཀྱི་མ་ཐོབ་པ་ཟག་བཅས་ཡིན་པ་ལྟར་ཟག་བཅས་ཀྱི་མ་ཐོབ་པ་ཅིའི་ཕྱིར་ཟག་མེད་དུ་མི་འགྱུར་ཏེ་ཁྱད་པར་མེད་་་པའི་ཕྱིར། ཞེས་གསུངས་པའི་ཕྱིར། ཁ་ཅིག ཟག་བཅས་ཀྱི་མ་ཐོབ་པ་སོ་སྐྱེ་ལ་ཡོད་པ་མིན་པར་ཐལ། དེ་ཟག་མེད་ཡིན་པའི་ཕྱིར་ན། འོ་ན། ཟག་བཅས་ཀྱི་མ་ཐོབ་པ་ཡིན་ན་སོ་སྐྱེ་ལ་མེད་པས་ཁྱབ་པར་ཐལ། དེའི་ཕྱིར། འདོད་ན།གཟུགས་མེད་སྐྱེས་ཐོབ་དགེ་བའི་མ་ཐོབ་པ་ཆོས་ཅན། ཁྱོད་སོ་སྐྱེས་ལ་མི་ལྡན་པར་ཐལ། དེའི་ཕྱིར། འདོད་མི་ནུས་ཏེ། འདོད་པའི་སོ་སྐྱེ་ལ་ཡོད་པའི་ཕྱིར་ཟེར་ན་མངོན་པའི་རྒྱན་དུ་དེ་ཁྱད་མེད་དུ་གསུང་བ་བྱེ་སྨྲའི་ལུགས་ཡིན་མིན་་་་་་་རྩོད་ཚུལ་ཡོད་དོ། །ཐོབ་པ་ལ་ཐོབ་པ་ཡོད་དམ་མེད་ཅེ་ན་མེད་པར་མངོན་ཏེ།མཆིམས་མཛོད་ལས། ཐོབ་པ་ལ་ཐོབ་པ་ཡོད་ན་ཐུག་མེད་དུ་འགྱུར་བའི་ཕྱིར།ཞེས་སོ། །ཁོ་ན་རེ། དེའང་མི་འཐད་པར་ཐལ། ཐོབ་པའི་ཐོབ་པ་དང་ཐོབ་པ་185 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལྡན་བྱེད་ཀྱི་རྫས་སོགས་ཡོད་པའི་ཕྱིར། མ་གྲུབ་ན། ཐོབ་པ་ཆོས་ཅན། རང་རྒྱུད་ལྡན་གྱི་རྒྱུད་ལ་ཁྱོད་ལྡན་བྱེད་ཀྱི་རྫས་གཅིག་མེད་པར་ཐལ། དེའི་ཕྱིར།དེས་ན་དོགས་གཅོད་བྱེད་པ་ལ། འོ་ན། མ་ཐོབ་པ་ལ་མ་ཐོབ་པ་མི་འཛིན་པར་ཐལ། དེའི་ཕྱིར། འདོད་ན། མ་ཐོབ་པའི་ཐོབ་པ་འཛིན་དུ་མེད་པར་ཐལ། དེའི་ཕྱིར། འདོད་མི་ནུས་ཏེ། མཆིམས་ཊཱིཀ་མཆན་བུ་ལས། ཅི་མ་ཐོབ་པའི་ཐོབ་པ་དང་ཐོབ་པའི་མ་ཐོབ་པའང་ཡོད་དམ་ཞེ་ན། གཉིས་ཀ་ཡོད་དེ། མ་ཐོབ་པའི་ཐོབ་པ་འཆད་ལ། ཐོབ་པ་འཆད་པས་མ་ཐོབ་པ་སྐྱེས་པའི་ཕྱིར་རོ། །འོན། ཐོབ་པ་ཐུག་མེད་དུ་འགྱུར་རོ་ཞེ་ན། ཕན་ཚུན་ལྡན་པའི་ཕྱིར་མི་འགྱུར་ཏེ། ཞེས་དང་། ཐོབ་དང་མ་ཐོབ་ཡོད་མཉམ་མོ། ཞེས་སོ་ཞེ་ན། ཐོབ་པའི་ཐོབ་པ་དང་མ་ཐོབ་པའི་མ་ཐོབ་པ་འཆད་ཀྱང་ཐོབ་པ་ལ་ཐོབ་པ་དང་མ་ཐོབ་པ་ལ་མ་ཐོབ་་་་པ་མི་འཆད་དེ་གཞན་དུ་ན་ཐུག་མེད་དུ་འགྱུར་བའི་ཕྱིར་ཞེ་ན། དེའང་འཐད་པར་ཕྱོགས་གང་དུ་མི་འགྲོ་སྟེ། སོ་ཐར་གྱི་སྡོམ་པ་ཐོབ་པ་ལ་སློབ་པ་མིན་པར་གང་གིས་ཀྱང་མི་འཛིན་ལ། ཡང་སོ་ཐར་གྱི་སྡོམ་པ་མ་ཐོབ་པ་སོ་ཐར་གྱི་སྡོམ་པ་མ་ཐོབ་པ་ལ་ལྡན་པའི་ཕྱིར་ཟེར་བ་མང་ངོ་། །ཁོ་ན་རེ། དེ་མི་འཐད་པར་གོ་སླ་སྟེ། མངོན་པའི་རྒྱན་ལས། མ་ཐོབ་པ་ལ་ཐོབ་པ་འགལ་བའི་ཕྱིར། མ་ཐོབ་པ་ལ་མ་ཐོབ་པ་ཡོད་ནའངཐུག་མེད་དུ་འགྱུར་བའི་ཕྱིར་རོ། །ཞེས་གསུངས་པའི་ཕྱིར།འདི་དག་ལ་བྱེ་བྲག་སྨྲ་བའི་རྣམ་པར་བཏགས་པ་ཆེས་མང་དུ་ཡོད་ཅེས་གསུངས་པ་ལ་དགོས་དོན་རྒྱ་ཆེ་བས་མ་འཁྲུལ་བར་དཔྱིས་ཕྱིན་པར་དཔྱད་དེ་ཤེས་བྱའི་་་་རྣམ་གྲངས་ཇི་སྙེད་ཡོད་པ་མཁྱེན་པའི་རྒྱུའི་གཙོ་བོ་འགྱུར་བར་གྱུར་ཅིགགཞན་ཡང་འདོད་པའི་སྐྱེས་ཐོབ་དགེ་བའི་ཐོབ་པ་ཡིན་ན་སྐྱེས་ཐོབ་་་་་་་དགེ་བའི་ཐོབ་པ་ཡིན་པས་ཁྱབ་པའི་ཕྱིར། མ་གྲུབ་ཟེར་ན། དེར་ཐལ། གོང་མ་ནས་འདོད་པར་སྐྱེས་མ་ཐག་པས་འདོད་པའི་སྐྱེས་ཐོབ་དགེ་བ་རྙེད་པས་སྐྱེས་་་་་་ 186 ་

མཛོད་གནས་གཉིས་པ།ཐོབ་དགེ་བའི་ཐོབ་པ་རྙེད་པར་འཛིན་དགོས་པའི་ཕྱིར། མ་གྲུབ་ན། སྐྱེས་ཐོབ་དགེ་བའི་ཐོབ་པ་མེད་པར་འགྱུར་བས་སོ་ཞེས་སྒྲུབ་སླའོ། །ཡང་དཔྱད་པར་བྱ་ན་སྐྱེས་ཐོབ་དགེ་བའི་ཐོབ་པ་ཁམས་གསུམ་གྱི་སྐྱེས་་་ཐོབ་དགེ་བ་རྙེད་པས་རྙེད་པ་ནི་གྲངས་མང་བོས་དཔྱད་རྒྱུ་མང་ཞིང་མང་དོགས་ནས་མ་བྲིས། ཡང་ན། འདོད་པའི་སྐྱེས་ཐོབ་དགེ་བའི་ཐོབ་པའི་ཐོབ་པ་ཆོས་ཅན། འདོད་པའི་སྐྱེས་ཐོབ་དགེ་བའི་ཐོབ་པ་ཡིན་པར་ཐལ། རང་གི་ཐོབ་བྱའི་ཆོས་འདོད་པའི་སྐྱེས་ཐོབ་དགེ་བའི་ཐོབ་པ་ཡིན་པའི་ཕྱིར། མ་གྲུབ་ཟེར། དེའི་ཐོབ་བྱའི་ཆོས་འདོད་པའི་སྐྱེས་ཐོབ་དགེ་བའི་ཐོབ་པ་མིན་པར་ཐལ། དེའི་ཕྱིར།འདོད་ན། འདོད་པའི་སྐྱེས་ཐོབ་དགེ་བའི་ཐོབ་པ་ཆོས་ཅན། འདོད་པའི་དགེ་བ་མིན་པར་ཐལ། དེའི་ཕྱིར། འདོད་ན། དེ་ཆོས་ཅན། དགེ་བ་མིན་པར་ཐལ།ཁམས་གང་གི་དགེ་བ་མིན་པའི་ཕྱིར། ཡང་ན་དེ་འདོད་པའི་དགེ་བ་ཡིན་ཟེར་ན། འོ་ན། འདོད་པའི་སྐྱེས་ཐོབ་དགེ་བའི་ཐོབ་པའི་ཐོབ་པ་ཆོས་ཅན། ཁྱོད་ཀྱི་ཐོབ་བྱའི་ཆོས་ལ་འདོད་པའི་སྐྱེས་ཐོབ་དགེ་བའི་ཐོབ་པ་འཇོག་པར་ཐལ། དམ་བཅའ་སྔ་མས་གོ་ནུས་པར་དེའི་ཕྱིར་ཟེར། ཁྱབ་པར་འདོད་པའི་སྐྱེས་ཐོབ་དགེ་བའི་ཐོབ་པའི་ཐོབ་པ་དེའི་ཐོབ་བྱའི་ཆོས་གང་ཞིག དེ་འདོད་པའི་སྐྱེས་ཐོབ་དགེ་བའི་ཐོབ་པ་ཡིན་པའི་ཕྱིར། རྟགས་རིམ་བཞིན་ཁས་ལེན་སྙམ་ན་འདོད་པའི་སྐྱེས་ཐོབ་དགེ་བའི་ཐོབ་པའི་ཐོབ་པ་འདོད་པའི་སྐྱེས་ཐོབ་དགེ་བའི་ཐོབ་པ་དང་འདོད་པའི་སྐྱེས་ཐོབ་དགེ་བ་སོགས་མི་རིགས་ཏེ། དེས་འདོད་པའི་སྐྱེས་ཐོབ་དགེ་བ་ལྡན་པར་མི་བྱེད་པའི་ཕྱིར་ཏེ། ཐོབ་པའི་ཐོབ་པ་བཞིན་ཞེས་སོགས་འཕེན་ཚུལ་གྲངས་མཐའ་མེད་པ་རིག་པར་བྱའོ་ཞེས་དོན་ཆེ་བར་གསུངས་སོ། །འགོག་པའི་སྙོམས་འཇུག་སྐྱེ་བའི་རྟེན་ལ་འདོད་ལྷ་རིགས་དྲུག་ཡོད་པའི་ཕྱིར། མ་གྲུབ་ན། དེ་སྐྱེ་བའི་རྟེན་ལ་ཉེར་ལྔ་མེད་པར་ཐལ། དེའི་ཕྱིར། འདོད་187 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན། མི་རིགས་སམ་སྟེ། རྒྱལ་སྲས་མ་དང་གཞུང་ཆེན་མོ་རྣམས་ཀྱིས་འདོད་པའི་ཁམས་ན་སྐྱེས་པའི་གནས་དགུ་གཟུགས་ཁམས་ན་གནས་བཅུ་དྲུག་དང་ཉི་ཤུ་རྩ་་ལྔ། ཞེས་གསུངས་སོ། །འདོད་ན། འདོད་ལྷ་རིགས་དྲུག་གི་རྟེན་ལ་འགོག་སྙོམས་སྐྱེ་བ་ཡོད་པར་ཐལ། དེའི་ཕྱིར། འདོད་ན། མི་འཐད་པར་གོ་སྟེ། དེ་དག་ལ་གསར་སྐྱེས་མེད་པ་གང་ཞིག་སྙོམས་ནས་སྐྱེས་པ་མེད་པའི་ཕྱིར། དང་བོ་གྲུབ་སྟེ། འགོག་པ་དང་བོར་མིའི་ནང་དུ། །ཞེས་སོ། །ཕྱི་མ་དེར་ཐལ། ཕྱིར་མི་འོང་ལས་ཉམས་ནས་དགྲ་བཅོམ་པ་ཚེ་དེར་མི་འཐོབ་པ་མེད་པའི་ཕྱིར། འབྲས་ལས་ཉམས་པ་འཆི་བ་མེད། །ཅེས་གསུངས་སོ། །འདོད་ན། རྒྱལ་བོའི་སྲས་དང་གཞུང་གཞན་ལས་དེ་སྐྱེ་བའི་རྟེན་ལ་ཉེར་ལྔ་གསུངས་པས་དཔྱད་པར་བྱ་དགོས་་སོ། །འགོག་པའི་སྙོམས་འཇུག་ལ་ལན་གྲངས་གཞན་ལ་མྱོང་འགྱུར་དང་སྐྱེས་ནས་མྱོང་འགྱུར་གཉིས་སོགས་མེད་པར་ཐལ། དེའི་ཕྱིར། འདོད་མི་ནུས་ཏེ།མཐའ་དཔྱོད་ལས། འདོད་པའི་རྟེན་གྱི་འཕགས་པ་འགོག་སྙོམས་ཐོབ་ནས་ཚེ་ཕྱི་མ་སྲིད་རྩེར་སྐྱེས་པས་སྐྱེས་ནས་མྱོང་འགྱུར་གཅིག་དང་། དེ་འདོད་པར་ཐོབ་ནས་ཉམས་པ་གཟུགས་ཁམས་སུ་སྐྱེས་ནས་དེ་མངོན་དུ་བྱས་ཏེ་སྲིད་རྩེར་སྐྱེས་་་་་བས་ལན་གྲངས་གཞན་ལ་མྱོང་འགྱུར་གཅིག་དང་། དེ་ཐོབ་པའི་ཚེ་དེ་ལ་མྱང་འདས་མངོན་དུ་བྱེད་པས་རྣམ་སྨིན་མི་འབྱིན་པའི་མ་ངེས་པ་གཅིག་དང་གསུམ་་ཡོད་པའི་ཕྱིར། ཞེས་གསུངས་པས་སོ་ཞེ་ན། འོ་ན་དེ་འདོད་པ་ལས་ཉམས་ནས་གཟུགས་ཁམས་སུ་སྐྱེས་པ་ཡོད་པར་ཐལ། ཡིག་ཆས་བསྒྲུབ་ཚུལ་དེའི་ཕྱིར།འདོད་ན། འདོད་པ་ནས་ཉམས་ནས་གཟུགས་ཀྱི་རྟེན་ལ་ཐོབ་མ་ཐག་པ་དེས་དེའི་ཐོབ་པ་ཕྱིས་སྐྱེས་རྙེད་པ་མིན་ཐོབ་པ་ད་ལྟ་བ་རྙེད་པ་མིན་པའི་ཕྱིར་ན།གང་གི་སྒོས་ལན་གདབས་པར་དཀའོ། །ཡང་ན་དེས་ཐོབ་པ་ད་ལྟ་བ་རྙེད་པ་ལས་གཞན་ཆེས་འགྲིག་པར་མི་འདུག་ཀྱང་དེ་ལྟར་ནའང་གཟུགས་ཁམས་སུ་་་་་་་་ 188 ་

མཛོད་གནས་གཉིས་པ།འགོག་སྙོམས་གསར་རྙེད་ནི་དེ་ལས་ཀྱང་དཀའ་སྟེ། འགོག་པ་དང་བོ་མིའི་ནང་དུ། །བྱ་བ་མ་ཡིན་དེ་མི་བྱེད་ཅེས་པས་བརྟག་དགོས་པའི་གཞིར་བྱས་ལ་རྣམ་སྨིན་མྱོང་ཚུལ་ལའང་བརྗོད་པར་བྱ་བ་མང་བར་གསུངས་སོ། །གྲངས་མེད་གསུམ་གྱི་ཚོགས་བསགས་པ་བོ་ཡིན་ན་སོ་སྐྱེས་ཡིན་པས་་་་་་་ཁྱབ་པའི་ཕྱིར། འདོད་ན། དེ་སློབ་པ་དགོས་མི་དབོས་དང་གྲུབ་མཐའ་གོང་མ་ཐལ་འགྱུར་བས་དེ་ལ་སྐྱེ་འཕགས་གཉིས་ཟེར་བ་ཡོད་མེད་སོགས་སྤྲོ་དགོས་་་་་་་་་ཆེའང་ཡི་གེ་མང་བས་མ་བྲིས། བསེ་རུ་ལྟ་བུའི་རང་རྒྱལ་དེས་འགོག་པའི་སྙོམས་འཇུག་ཐོབ་བྱས་པ་ལ། ཁོ་ན་རེ། དེའང་མི་འཐད་པར་ཐལ། དེ་ཐོབ་པའི་དུས་མེད་པའི་ཕྱིར། སྟོན་དང་བསེ་རུ་བྱང་ཆུབ་པར། བསམ་གཏན་མཐའ་རྟེན་གཅིག་ལ་ཀུན། །ཞེས་སོགས་ཀྱིས་སྦྱོར་ལམ་མཐོང་ལམ་སྒོམ་ལམ་མི་སློབ་ལམ་སོགས་བར་མཚམས་མེད་པར་ཐོབ་པར་བསྟན་པའི་ཕྱིར་ཏེ། གསེར་ཕྲེང་སྐབས་གཉིས་པ་ལས་གསུངས་པར་འདྲ་སྟེ། གྲུབ་མཐའ་གོང་མས་ཚེ་འཕོས་པའི་ཕྱི་མའི་སྐྱེ་བ་དེར་ལམ་ལྷག་མ་བཞི་མངོན་དུ་བྱེད་པར་འདོད་ཀྱི་མཛོད་ལྟར་གདན་ཐོག་གཅིག་ལ་མངོན་དུ་བྱེད་པར་མི་འདོད་དེ་དེ་ལྟར་ཁས་ལེན་པ་ནི་བྱེ་སྨྲ་སྤྱིའི་་ཁས་ལེན་ཚུལ་ཡིན་ནམ་སྙམ་མོ། །དེས་ན་འགོག་སྙོམས་སྦྱོར་བའི་སྒོ་ནས་བསྒྲུབ་པ་ལ་དེས་ནམ་གྲུབ་ཅེ་ན་འཕགས་པས་སྦྱོར་བས་བྱས་པས་ཐོབ་པར་བྱ་བ་ཡིན་་་ནམ་བྱང་ཆུབ་ཀྱིས་ཐོབ་པ་སངས་རྒྱས་པ་ན་ཡིན་ནམ་ཐུབ་པས་བྱང་ཆུབ་ཀྱིས་་་་ཐོབ་པར་བྱ་བ་ཡིན་སྙམ་སྟེ་རྩ་འགྲེལ་གྱིས་རིག་པར་བྱའོ་ཟེར།ལྷན་ཅིག་འབྱུང་རྒྱུ་ཡིན་ན་ཕན་ཚུན་ཕན་འདོགས་བྱེད་ཡིན་པས་ཁྱབ་་་་བྱས་པ་ལ་ཁ་ཅིག་ན་རེ། དེ་མི་འཐད་པར་ཐལ། མཆིམས་ཊཱིཀ་ལས། དེ་ལ་སྤྱིར་འདུས་བྱས་སུ་མཚོན་པའི་མཚན་གཞི་བུམ་པ་ལྟ་བུ་ཞིག་གི་རང་གི་མཚན་ཉིད་་་་བཞི་དེ་དག་གི་རྗེས་མཐུན་གྱི་མཚན་ཉིད་བཞི་དང་བརྒྱད་ཀྱི་ལྷན་ཅིག་འབྱུང་རྒྱུ་་ 189 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱེད་ཅིང་མཐུན་པའི་མཚན་ཉིད་བཞི་ནི་མཚན་གཞི་དང་རང་རང་གི་གྲོགས་་་་་་གསུམ་གསུམ་དང་ལྷན་ཅིག་ཏུ་འབྱུང་ཡང་དེ་དག་བསྐྱེད་པའི་ལྷན་ཅིག་འབྱུང་་་རྒྱུ་མིན་ཏེ་རྒྱལ་པོའི་ཉིང་གཡོག་གི་རྒྱལ་བོ་ལ་དངོས་སུ་བྱ་བ་བྱེད་མི་ནུས་པ་་་་་་་་བཞིན། གྲོགས་གསུམ་ལའང་བསྐྱེད་པའི་བྱ་བ་མི་འཇུག་པས་སོ། །ཞེས་པས་ཀྱང་ངོ་ཟེར་བ་ལ། ཁོ་ན་རེ། བརྗོད་པར་བྱ་སྟེ། ལྷན་ཅིག་འབྱུང་རྒྱུ་ལ་ཕན་ཚུན་རྒྱུ་འབྲས་ནི་ངེས་པར་སེམས་ཏེ། ལྷན་ཅིག་འབྱུང་གང་ཕན་ཚུན་འབྲས། །ཞེས་དང་། མངོན་པའི་རྒྱན་ལས། ལྷན་ཅིག་འབྱུང་བའི་རྒྱུ་ནི་གང་ཞིག་ཕན་ཚུན་གྱི་འབྲས་བུ་ཅན་ཡིན་ནོ། །དེ་ཡང་དཔེར་བརྗོད་པ་ནི་ཚོགས་པ་གཅིག་པའི་ས་ལ་སོགས་པའི་འབྱུང་བ་ཆེན་པོ་བཞི་ཕན་ཚུན་ལྷན་ཅིག་འབྱུང་བའི་རྒྱུ་་་་ཡིན་པ་བཞིན་དང་སེམས་ཀྱི་རྗེས་འཇུག་རྣམས་དང་སེམས་ཀྱང་ཕན་ཚུན་ལྷན་་་ཅིག་འབྱུང་བའི་རྒྱུ་ཡིན་པ་བཞིན་ནོ། །ཞེས་གསལ་ལོ། །ཞེ་ན། ཁོ་ན་རེ། དེ་ལྟར་ནའང་ཁྱབ་པར་འཛིན་མི་རིགས་ཏེ། དེ་ནི་ཕལ་ཆེ་བས་ཡིན་གྱི་ཁྱབ་མཐའ་འཛིན་མི་རིགས་པའི་ཕྱིར་ཏེ། མངོན་པའི་རྒྱན་ལས། གལ་ཏེ་ཕན་ཚུན་དུ་རྒྱུར་ཡིན་ན་བུམ་པ་ལ་སོགས་པའི་ཆོས་རྣམས་སྐྱེ་པའི་སྐྱེ་བ་ལ་སོགས་པ་མཐུན་པའི་་་མཚན་ཉིད་རྣམས་ཀྱིས་ལྷན་ཅིག་འབྱུང་བའི་རྒྱུར་མི་འགྱུར་ཏེ། མཐུན་པའི་མཚན་ཉིད་རྣམས་ཆོས་ལ་ཕན་མི་འདོགས་པའི་ཕྱིར་རོ་ཞེ་ན། དེ་ལྟ་མོད་ཀྱི་འོན་ཀྱང་འདི་ནི་ཕལ་ཆེ་བའི་དབང་དུ་བྱས་པ་ཡིན་གྱི་ཁྱབ་པ་ནི་མ་ཡིན་ནོ་ཞེས་ཁ་བསྐང་བ་དང་བཅས་པའོ། །ཞེས་དངོས་སུ་བསྟན་པའི་དོན་གྲུབ་པོ་ཞེ་ན།རྟོགས་ལྡན་ཆེན་པོ་བ་ཡིག་ཆའི་དོན་འགྲེལ་མཁན་འགའ་རེས་དེ་དག་ནི་་་་་་་་་་་་མཆིམས་སྔ་ཕྱི་སོགས་ཀྱི་དགོངས་དོན་ཡིན་མིན་དཔྱད་དགོས་ཏེ། ཡིག་ཆ་རང་ལས། ལྷན་ཅིག་འབྱུང་བའི་རྒྱུ་ཆོས་ཅན། ཁྱོད་ཀྱི་ངོ་བོ་ཡོད་དེ། ཕན་ཚུན་ཕན་འདོགས་བྱེད་དུ་གནས་པའི་རྒྱུ་དེ་དེ་ཡིན་པའི་ཕྱིར། ཞེས་པས་ཁྱབ་མཐའ་་ 190 ་

མཛོད་གནས་གཉིས་པ།འཛིན་རིགས་པར་གསུངས་པ་དང་། རྩ་བ་རང་ལས་ཀྱང་། ལྷན་ཅིག་འབྱུང་གང་ཕན་ཚུན་འབྲས། །ནས་འབྲས་སོགས་དགེ་ལ་སོགས་པས་སོ། །ཞེས་རྐང་བ་བདུན་སོགས་བྱུང་ངོ་། །ཞེས་སོ། །མཚན་གཞི། ཡིག་ཆར། མཚན་ཉིད་དང་དཔེ་ཡོད་དེ། ཚོགས་པ་གཅིག་ལ་གནས་པའི་འབྱུང་བཞི་བཞིན་དང་། སེམས་ཀྱི་རྗེས་འཇུག་བརྒྱད་དང་སེམས་བཞིན་དང་། ཞེས་གསུངས་པ་ལ། ཁོ་ན་རེ།འོ་ན་ཚོགས་པ་གཅིག་ལ་གནས་པའི་མེ་ཆུ་གཉིས་ཀྱང་ཕན་ཚུན་ཕན་འདོགས་་་་་བྱེད་དུ་ཐལ། དེའི་ཕྱིར། འདོད་ན། ཚ་གྲང་གཉིས་ཀྱང་ཕན་འདོགས་བྱ་འདོགས་བྱེད་དུ་གནས་པར་ཐལ། དེའི་ཕྱིར། འདོད་མི་ནུས་པ་ཁོ་ནར་གནས་ཏེ། གནོད་བྱ་གནོད་བྱེད་དུ་ཕྱི་ནང་གང་གིས་ཀྱང་མི་འདོད་པ་མེད་པའི་ཕྱིར་ཟེར། ཁོ་ན་རེ། དེ་དག་གིས་སྐྱོན་མི་འཇུག་ཐལ། སྤྱིར་ཚ་གྲང་དེ་གཉིས་དེ་ལྟར་ཡིན་ཀྱང་ཚོགས་པ་གཅིག་ཏུ་གནས་པའི་དེ་གཉིས་ལ་དེ་ལྟར་མི་དགོས་སམ་སྟེ།རྩ་བ་རང་ལས། ལྷན་ཅིག་འབྱུང་གང་ཕན་ཚུན་འབྲས། །ནས། འབྲས་སོགས་དགེ་ལ་སོགས་པས་སོ། ། ཞེས་བྱ་བར་འབྱུང་ངོ་། །ཁ་ཅིག ལྷན་གཅིག་ཏུ་འབྱུང་བའི་འདུས་བྱས་ཡིན་ན་ཕན་ཚུན་རྒྱུ་འབྲས་ཡིན་པས་ཁྱབ་པར་ཐལ། དེའི་ཕྱིར། འདོད་ན། ལྷན་ཅིག་ཏུ་གནས་པའི་རྟ་དང་བ་ལང་གཉིས་ཆོས་ཅན། དེར་ཐལ། དེའི་ཕྱིར། དེ་ནི་མི་འཐད་པར་ཁོ་ནར་གནས་ཏེ། ལྷན་ཅིག་ཏུ་འབྱུང་ན་ལྷན་ཅིག་འབྱུང་རྒྱུ་དང་དེ་འབྱུང་འབྲས་ནི་གང་གིས་ཀྱང་ཁས་ལེན་པར་མི་བྱ་སྟེ། དཔེར་ན། བུམ་པ་དང་དེའི་མཚན་ཉིད་སྐྱེ་སོགས་བཞི་དང་། རྗེས་མཐུན་གྱི་མཚན་ཉིད་བཞི་སྟེ་དགུ་བོ་ལྷན་ཅིག་ཏུ་འབྱུང་ཡང་། རྗེས་མཐུན་གྱི་མཚན་ཉིད་བཞི་བོ་དེ་བུམ་པའི་ལྷན་ཅིག་འབྱུང་བའི་རྒྱུ་མིན་ཏེ། དེ་དག་གིས་བུམ་པ་སྐྱེད་པར་མི་བྱེད་པའི་ཕྱིར། ཞེས་མཁས་པའི་དབང་བོ་ཁ་ཅིག་གིས་གསུངས་ལ། གཞན་ཡང་དེའི་རྗེས་འཇུག་པ་ཁ་ཅིག་191 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན་རེ། དེའང་ཁྱབ་པ་མ་ངེས་ཏེ། ལྷན་ཅིག་ཏུ་འབྱུང་ཡང་ཕན་ཚུན་རྒྱུ་འབྲས་གང་ཡང་མི་བྱེད་པ་རྡུལ་རྫས་དགུ་འདུས་ཀྱི་ཚོགས་པ་ན་ཡོད་པའི་གཟུགས་སྒྲ་་་་དྲི་རོ་རེག་བྱ་ལྔ་ལྟ་བུ་མཚན་ཉིད་ཀྱིས་རིང་བས་ཕན་ཚུན་ལྷན་ཅིག་འབྱུང་བའི་་་རྒྱུ་འབྲས་གང་ཡང་མི་བྱེད་པ་དང་། ཞེས་གསལ་བོ་བཀོད་དོ་ཟེར་ན། དེའང་ཁྱབ་མཐའ་འཛིན་པར་མི་བྱ་སྟེ། རྩ་འགྲེལ་རྣམས་ཀྱང་འགལ་བར་ཁོ་ན་གནས་པའི་ཕྱིར། རྩ་བར། ལྷན་ཅིག་འབྱུང་གང་ཕན་ཚུན་འབྲས། །ཞེས་དང་། འབྱུང་བཞིན་སེམས་ཀྱི་རྗེས་འཇུག་དང་། །ཞེས་སོགས་སོ། །ཁོ་ན་རེ། དེ་ལ་འགལ་བ་ཁོ་བོ་དག་གིས་ཅུང་ཟད་ཀྱང་ཁས་བླང་བ་མེད་དེ། གཟུགས་སྒྲ་དྲོ་རོ་རེག་བྱ་རྣམས་དང་འབྱུང་བ་བཞི་བོ་ལྷན་ཅིག་ཏུ་འབྱུང་བ་ན་འབྱུང་བ་བཞི་བོས་དེ་་་་་་་དག་ལ་ལྷན་ཅིག་འབྱུང་རྒྱུ་བྱེད་ཀྱང་དེ་དག་གིས་འབྱུང་བ་བཞི་བོ་ལ་ལྷན་ཅིག་་་འབྱུང་བའི་རྒྱུ་མི་བྱེད་པར་འདྲ་སྟེ། མཚན་ཉིད་མི་མཐུན་པར་ཕྱོགས་རིང་བའི་ཕྱིར་ཟེར། ཁོ་ན་རེ། དེའང་འཐད་པར་མ་ངེས་ཏེ། མཚན་ཉིད་མི་མཐུན་པའི་རིང་བ་ཡིན་པས་དེ་ལྟར་ན་དེའི་ཚོགས་པའི་འབྱུང་བཞིའང་ཕན་ཚུན་སྐྱེད་བྱེད་་དུ་མིན་པར་ཐལ། དེ་དག་ཀྱང་མཚན་ཉིད་མི་མཐུན་པར་རིང་བ་ཡིན་པའི་ཕྱིར།མ་གྲུབ་ན། དེར་ཐལ། ཕྱིའི་དོན་ལྔ་བོ་དེ་ལྟར་ཡིན་དུ་གྱུར་ན་དེའི་འབྱུང་བཞིའང་ཕན་ཚུན་སྐྱེད་བྱེད་མིན་པའི་སྒྲུབ་བྱེད་གང་གིས་ཀྱང་མི་རྙེད་པའི་ཕྱིར་་ཟེར་ན་དེ་དག་གིས་རིམ་གྱིས་འབྱུང་བཞིའང་། ལྷན་ཅིག་འབྱུང་རྒྱུ་མིན་པར་ཁས་བླངས་པར་འདྲའོ་ཟེར་ན། དེའང་མི་འཐད་པར་ཐལ། མཆིམས་ཊཱིཀ་ལས།འབྱུང་བ་ཆེན་པོ་བཞི་ཕན་ཚུན་ལྷན་ཅིག་འབྱུང་བའི་རྒྱུ་ཡིན་པ་བཞིན་དང་།ཞེས་སོ་ཟེར། ཁོ་ན་རེ། ལྷན་ཅིག་འབྱུང་བའི་རྒྱུ་ཡིན་ན་རང་འབྲས་དེ་དག་དང་ལྷན་ཅིག་ཏུ་གནས་པ་ཁོ་ནས་མ་ཁྱབ་སྟེ། དེ་ལ་ཕན་འདོགས་བྱ་འདོགས་བྱེད་ཀྱིས་ཆོག་པའི་ཕྱིར། མ་གྲུབ་ན། དེར་ཐལ། ཡིག་ཆར། ལྷན་ཅིག་འབྱུང་བའི་རྒྱུ་་ 192 ་

མཛོད་གནས་གཉིས་པ།ཆོས་ཅན། ཁྱོད་ཀྱི་ངོ་བོ་ཡོད་དེ། ཕན་ཚུན་ཕན་འདོགས་བྱེད་དུ་གནས་པའི་རྒྱུ་དེ་དེ་ཡིན་པའི་ཕྱིར། ཞེས་གསུངས་པས་སོ་ཞེ་ན། ཁོ་ན་རེ། དུས་མི་མཉམ་པའི་མ་བུ་གཉིས་ཆོས་ཅན། དེར་ཐལ། དེའི་ཕྱིར། ཕན་འདོགས་པ་ཙམ་གྱིས་ཆོས་དེའི་རྒྱུ་བྱེད་པ་ནི་གང་གིས་ཀྱང་མི་བཟུང་སྟེ། གཞན་དུ་ན་མདུན་གྱི་དམ་བཅའ་བ་ཁོ་ཁོ་རང་གི་རྒྱུ་དང་འབྲས་བུ་སོགས་ཐལ་བས་སོ། །ཡང་ཕན་ཚུན་རྒྱུ་ཡིན་པ་ལ་བྱེད་པ་ཅུང་དཀའ་སྟེ། རིགས་པ་མཆོག་ཏུ་གྱུར་བས་དཔྱད་ན། འདི་ཡི་ཁས་བླང་དང་གཞུང་རྣམས་ཀྱི་དོན་དང་བརྟག་ན།བུམ་པ་ཆོས་ཅན། ཁྱོད་ཁྱོད་ཀྱི་རྒྱུ་དང་འབྲས་བུ་སོགས་དུས་རྟག་ཏུ་ཁས་ལེན་པ་འཐད་པར་ཐལ། གོང་གི་བཤད་ཚུལ་སོགས་དེའི་ཕྱིར་ན། དཔྱད་པར་བྱ་དགོས། སེམས་ཀྱི་རྗེས་འཇུག་ཡིན་ན་རྒྱུ་མཚན་བཅུའི་སྒོ་ནས་སེམས་ཀྱི་རྗེས་སུ་འཇུག་པས་ཁྱབ་པའི་ཕྱིར་ཏེ། ཡིག་ཆར། སེམས་ཀྱི་རྗེས་འཇུག་དེ་དག་ཆོས་ཅན། རྒྱུ་བཅུས་སེམས་ཀྱི་རྗེས་སུ་འཇུག་པ་ཞེས་བྱ་སྟེ། དུས་ཀྱི་སྒོ་ནས་བཞི་དང་། འབྲས་བུ་དང་རྣམ་སྨིན་དང་། རྒྱུ་མཐུན་གསུམ་དང་དགེ་མི་དགེ་ལུང་མ་བསྟན་གསུམ་སྟེ་བཅུ་བོ་དེ་དག་གང་ཡིན་པར་གཅིག་ཆར་རྗེས་སུ་འཇུག་པ་་་་་་་་གཅིག་དགོས་པའི་ཕྱིར། ཞེས་གསུངས་པ་ལེགས་པར་བསྟན་པས་སོ་ཟེར། ཁོ་ན་རེ། མཐའ་གཅིག་ཏུ་འདོད་པར་ནི་མི་བྱ་སྟེ། དགེ་སེམས་ཀྱི་འཁོར་གྱི་སེམས་ཀྱི་ས་མང་བཅུ་སེམས་ཀྱི་ས་མང་ཡིན་ཀྱང་དེའི་རྒྱུ་མཚན་བཅུ་མ་ཚང་བ་ཡིན་པའི་་་ཕྱིར། རྟགས་མ་གྲུབ་ན། དེར་ཐལ། མཆིམས་འཇམ་པའི་དབྱངས་ཀྱི་ཊཱིཀ་ལས།རྒྱུ་བཅས་སེམས་ཀྱི་རྗེས་སུ་འཇུག་པ་ཞེས་བྱའོ་ཞེས་གསུངས་པའང་ཅི་རིགས་ཀྱི་་དབང་དུ་བྱས་ཀྱི་ཡང་དག་པར་ན་བརྒྱད་ཡིན་ཏེ། དགེ་བ་ལ་སོགས་པ་གསུམ་སེམས་གཅིག་ལ་འདུ་བ་མི་སྲིད་པའི་ཕྱིར་རོ། །བརྒྱད་ཀྱང་མང་བའི་མཐའ་གཟུང་བ་ཡིན་གྱི་མ་བསྒྲིབས་ལུང་མ་བསྟན་དང་ཟག་མེད་ལ་རྣམ་སྨིན་གྱི་འབྲས་193 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བུ་མི་སྲིད་ཅིང་། མི་སྐྱེ་བའི་ཆོས་ཅན་ལ་ནི་དུས་གཅིག་པ་ཙམ་མ་གཏོགས་པ་སྐྱེ་བ་དང་། གནས་པ་དང་། འགག་པ་གཅིག་པའང་མི་སྲིད་པའི་ཕྱིར་རོ། །ཞེས་ཆེས་ཤིན་ཏུ་རྡོ་རྗེའི་ཚིག་ཏུ་གྲུབ་པོ་ཞེ་ན། ཁ་ཅིག དེ་ནི་དཔྱད་པར་བྱ་བའི་གཞི་ཆེན་པོ་ཡིན་ཏེ། དེ་ལྟར་བྱས་ཏེ་སེམས་ཀྱི་རྗེས་འཇུག་རྒྱུ་མཚན་བཅུས་འཇུག་པར་ངེས་པ་མེད་པ་ནི་ལུང་བརྒྱ་ཕྲག་དག་དང་བཟློག་པའི་ཕྱོགས་རྒྱ་ཆེར་སོང་སྙམ་སྟེ། མཆིམས་ཊཱིཀ་མཆན་བུ་ལས། སེམས་དང་སེམས་ཀྱི་རྗེས་འཇུག་དེ་དག་གི་མཚན་ཉིད་རྣམས་ནི་སེམས་ཀྱི་རྗེས་འཇུག་ཡིན་ཏེ། རྣམ་པ་བཅུས་སེམས་ཀྱི་རྗེས་སུ་འཇུག་པའི་ཕྱིར་རོ།རྣམ་པ་བཅུ་ནི་སྤྱིར་དུས་ཙམ་གཅིག་སྟེ།ནས། དགེ་བ་ལ་སོགས་པ་གསུམ་སྟེ་སེམས་བཅུས་སེམས་ཀྱི་རྗེས་སུ་འཇུག་གོ།ཞེས་བྱ་བར་དག་གོ། ཇི་སྐད་དུ་རང་འགྲེལ་ལས། དེ་ལྟར་ན་རྒྱུ་བཅུས་སེམས་ཀྱི་རྗེས་སུ་འཇུག་ཅེས་བྱའོ། །ཞེས་གསུངས་པ་དང་། ཡིག་ཆར་དེ་དག་རྒྱ་ཆེ་བས་བསྟན་པར་བྱས་པ་ཡིན་སྙམ་མོ། སྔོན་གྱི་ལྷ་ལུགས་པ་དཔྱོད་ལྡན་ཁ་ཅིགམངོན་པའི་རྒྱན་ལྟར་སེམས་ཀྱི་རྗེས་སུ་འཇུག་པ་ལ་རྒྱུ་མཚན་བརྒྱད་ཀྱིས་སྒྲུབ་པ་མང་མཐའ་འཛིན་པ་ནི་ལེགས་གསུངས་རྨ་མེད་པ་ཡིན་ཏེ། རྒྱུ་མཚན་བཅུས་སྒོ་ནས་འཇུག་པའི་སེམས་ཀྱི་རྗེས་འཇུག་ཅིག་གཞི་མ་གྲུབ་པའི་ཕྱིར། དེར་ཐལ།དགེ་བ་ལ་སོགས་པ་གསུམ་སེམས་གཅིག་ལ་འདུ་བ་མི་སྲིད་པའི་ཕྱིར། མ་གྲུབ་ན། ཟག་མེད་སེམས་ལའང་དེ་དག་ཏུ་འདུ་བ་ཡོད་པར་ཐལ། དེའི་ཕྱིར། ཡང་ན། ཟག་མེད་སེམས་དང་དགེ་སེམས་ལ་སོགས་པ་དག་ལ་མི་དགེ་བ་དང་ལུང་དུ་མ་བསྟན་པ་དག་ཆེས་མི་འཐད་པར་རིགས་པར་སླའོ་ཟེར། གཞན་ཡང་། མ་བསྒྲིབས་ལུང་མ་བསྟན་དང་ཟག་མེད་སེམས་ལ་སོགས་པ་ལ་རྣམ་སྨིན་གྱི་འབྲས་་བུ་ཧ་ཅང་ཐལ་བའི་ཕྱིར་ཏེ། མཆིམས་ཊཱིཀ་ལས། མ་བསྒྲིབས་ལུང་མ་བསྟན་དང་ཟག་མེད་ལ་རྣམ་སྨིན་གྱི་འབྲས་བུ་མི་སྲིད་པའི་ཕྱིར། ཞེས་དང་། མཆན་བུ་་ 194 ་

མཛོད་གནས་གཉིས་པ།ལས་ཀྱང་། དེ་ཡང་ལུང་མ་བསྟན་མི་སྐྱེ་བའི་ཆོས་ཅན་ལ་དགེ་མི་དགེ་གཉིས་སྐྱེ་གནས་འཇུག་གསུམ་རྣམ་སྨིན་གྱི་འབྲས་བུ་དོར་བའི་ལྷག་མ་བཞི། རྣམ་སྨིན་གྱི་རྒྱུ་མི་སྐྱེ་བའི་ཆོས་ཅན་ལ་སྔར་གྱི་བཞིའི་སྟེང་དུ་རྣམ་སྨིན་འབྲས་བུ་བསྣན་པས་་་ལྔ། ཟག་མེད་སྐྱེ་འགྱུར་ལ་མི་དགེ་བ་ལུང་མ་བསྟན་རྣམ་སྨིན་གྱི་འབྲས་བུ་དང་གསུམ་དོར་བས་བདུན་ལུང་མ་བསྟན་སྐྱེ་འགྱུར་ལའང་དགེ་མི་དགེ་གཉིས་རྣམ་་་སྨིན་གྱི་འབྲས་བུ་དང་གསུམ་དོར་བ་བདུན། རྣམ་སྨིན་སྐྱེ་འགྱུར་ལ་དགེ་མི་དགེ་གཉིས་དོར་བའི་ལྷག་མ་བརྒྱད་འབྱུང་བ་སོགས་ཤེས་པར་བྱའོ། །ཞེས་བྱ་བ་ལ་སོགས་པ་མང་དུ་གྲུབ་པ་ལ་དཔྱད་པར་བྱ་བ་མང་ངོ་། །གཞན་ཡང་། མི་སྐྱེ་བའི་སེམས་ལའང་དེ་ལྟར་རྒྱུ་བཅུའི་སྒོ་ནས་ཤིན་ཏུ་མི་འཐད་དེ། དེ་སྐྱེས་པ་དང་།གནས་པ་དང་། འགག་པ་གཅིག་པའམ་མི་སྲིད་པའི་ཕྱིར། དེར་ཐལ། མངོན་པའི་གཞུང་གིས་སྒྲུབ་སླའོ། །ཁ་ཅིག་ན་རེ། སེམས་ཀྱི་རྗེས་འཇུག་ལ་ནི། རྒྱུ་བཅུས་འཇུག་པ་ནི་གཞུང་ཆེན་མོ་རྣམས་ཀྱི་དགོངས་པ་བླ་མེད་ཡིན་སྙམ་སྟེ། དེ་དག་དུས་ཀྱིས་སྒོས་བཞི་དང་། འབྲས་བུ་དང་རྣམ་སྨིན་དང་། རྒྱུ་མཐུན་ཏེ་གསུམ་དང་། དགེ་མི་དགེ་ལུང་མ་བསྟན་ཏེ་བཅུས་གཅིག་ཆར་དུ་འཇུག་པར་རིགས་པའི་ཕྱིར། དང་བོ་གྲུབ་སྟེ། རྩ་བར། དུས་དང་ནི། ཞེས་དང་། གཉིས་པ་གྲུབ་སྟེ། རྩ་བར།འབྲས་སོགས་ཞེས་དང་། གསུམ་པ་གྲུབ་སྟེ། དགེ་ལ་སོགས་པས་སོ། །ཞེས་དང་།གང་སྤེལ་ལས། དེ་ལྟར་ན་རྒྱུ་བཅུས་ཞེས་བྱ་བ་ལ། དུས་ལས་བཞི་དང་། འབྲས་བུ་ལས་གསུམ་དང་། དགེ་བ་ལ་སོགས་པ་གསུམ་ཉིད་ཀྱིས་སོ། །ཞེས་གསུངས་པ་མང་ངོ་། །ཁོ་ན་རེ། དེ་དག་གིས་སྐྱོན་འཇུག་དོན་མེད་དེ། ཡིག་ཆར་ཞིབ་ཏུ་དཔྱད་ན་དགེ་བ་ལ་སོགས་པ་གསུམ་སེམས་ཀྱི་རྗེས་འཇུག་ཡིན་ཀྱང་སེམས་་་་་་་་་གཅིག་ལ་དེ་གསུམ་འདུ་བས་ཁྱབ་པར་མི་འཛིན་པའི་ཕྱིར། དེར་ཐལ། དེ་གང་་ 195 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རུང་ཞིག་གིས་ཆོག་པར་འདྲ་བའི་ཕྱིར་ཏེ། ཡིག་ཆར། སེམས་དང་རྗེས་འཇུག་ལ་དགེ་མི་དགེ་ལུང་མ་བསྟན་གསུམ་ཡོད་ཅིང་། དེ་གང་ཡིན་པར་གཅིག་དགོས་པའི་ཕྱིར། ཞེས་པས་དེ་གང་རུང་གིས་བཤད་པས་དེས་ན་སེམས་གཅིག་ལ་དེ་བཅུ་ཆར་དུ་འཇུག་པས་ངེས་པ་མེད་སྙམ་མོ་ཞེ་ན། ཁོ་ན་རེ། རྩ་འགྲེལ་དག་གིས་སེམས་ཀྱི་རྗེས་འཇུག་ལ་རྒྱུ་མཚན་བཅུར་གསུངས་པ་དོན་གཏན་མེད་དུ་་་་་་འགྲོ་བར་ཐལ། དེ་བཅུའི་མང་མཐའ་བརྒྱད་ཅེས་པ་ལས་མེད་པས་སྐྱོན་དང་དེ་དག་མ་ཡིན་པར་སེམས་ཀྱི་རྗེས་སུ་འཇུག་པར་ཆེས་མང་བས་བཅུ་ལས་གྲངས་་་་་མང་མཐའ་འཛིན་པའང་མི་གཟུང་སྟེ་བཅུ་ནས་བརྒྱ་ཕྲག་བར་རྩི་ཚུལ་ཡོད་པར་་གསལ་བས་སོ་ཟེར།ལྷན་ཅིག་འབྱུང་རྒྱུ་ཡིན་ན་ཕན་ཚུན་རྒྱུ་འབྲས་ཡིན་པས་ཁྱབ་བྱས་པ་ལ།མྱུ་གུའི་མཚན་ཉིད་སྐྱེ་སོགས་བརྒྱད་ཀ་ཆོས་ཅན། དེར་ཐལ། དེའི་ཕྱིར། འདོད་ན། དེའི་རྗེས་མཐུན་བཞི་ཆོས་ཅན། མྱུ་གུའི་རྒྱུ་བྱེད་པར་ཐལ། དེའི་ཕྱིར།འདོད་ན། མི་འཐད་པར་གོ་སྟེ། དེ་ཡོད་པ་ལ་བྱ་བ་བྱེད་མི་ནུས་པའི་ཕྱིར། མ་གྲུབ་ན། དེར་ཐལ། དངོས་སུ་མི་འདོད་མཉམ་གྲུབ་ཕྱིར། །ཞེས་སོ། །ཡང་ན།མྱུ་གུའི་སྐྱེ་འཇིག་སོགས་ཀྱིས་མྱུ་གུ་ལ་བྱ་བ་བྱེད་པར་འདོད་ན་མི་རིགས་ཏེ། དེ་ཆོས་བརྒྱད་དང་གཅིག་ལ་འཇུག ཅེས་དང་། དངོས་སུ་མི་ནུས་མཉམ་གྲུབ་ཕྱིར། །ཞེས་སོགས་སོ་ཞེ་ན། དེའང་དཔྱད་པར་བྱ་སྟེ། ལྷན་ཅིག་འབྱུང་གང་ཕན་ཚུན་འབྲས། །ཞེས་དང་། གཞན་ལུང་ཆེས་མང་བོ་སྔར་དྲངས་ཟིན་པ་སོགས་ལ་དཔྱད་བྱ་མང་ངོ་། །གོང་དུ་བཤད་མ་ཐག་ཏུ་ཚོགས་པ་གཅིག་ཏུ་གཏོགས་པའི་འབྱུང་བ་བཞི་བོ་ལྷན་ཅིག་འབྱུང་རྒྱུ་ཡིན་མིན་དཔྱད་ཟིན་པ་ལྟར་་སླར་ཡང་དེ་ཁ་བསྐང་བའི་ཚུལ་དུ་ཅུང་ཞིག་བརྗོད་པར་བྱ་སྟེ། ཚོགས་པ་གཅིག་ཏུ་གཏོགས་པའི་འབྱུང་བཞི་ལྷན་ཅིག་འབྱུང་རྒྱུ་ནི་ངེས་པར་དོན་གྱིས་གོ་སྟེ།196 ་

མཛོད་གནས་གཉིས་པ།མཆིམས་ཊཱིཀ་ལས། འབྱུང་བ་ཆེན་པོ་བཞི་ཕན་ཚུན་ལྷན་ཅིག་འབྱུང་བའི་རྒྱུ་ཡིན་པ་བཞིན། ཞེས་དང་། གཞན་གོང་དུ་སྒྲུབ་བྱེད་འགའ་རེ་བཀོད་ཟིན་པ་ལྟར་རོ། །ཁོ་ན་རེ། དེ་དག་ཀྱང་འཐད་པའི་ཆོས་སུ་ངེས་པ་མེད་དེ། དེའི་ཚོགས་པའི་མེ་ཆུ་གཉིས་མཚན་ཉིད་རིང་བ་ཡིན་པས་ལྷན་ཅིག་འབྱུང་རྒྱུ་ནི་གང་གིས་ཀྱང་མི་འཐད་པའི་ཕྱིར། དེར་ཐལ། མཆིམས་མཛོད་ལས། འབྱུང་འགྱུར་གྱི་གཟུགས་སྒྲ་དྲི་རོ་རེག་སོགས་རྫས་བརྒྱད་འདུས་པ་ལྟ་བུའི་གཟུགས་སོགས་ལྔ་་ལྷན་ཅིག་འབྱུང་ཡང་མཚན་ཉིད་ཀྱིས་རིང་བས་དེ་དག་ལྷན་ཅིག་འབྱུང་རྒྱུ་མིན་་ནོ། །ཞེས་བྱ་བ་མང་ངོ་། །ལྷན་ཅིག་འབྱུང་རྒྱུ་ཡིན་ན་རང་གི་འབྲས་བུ་རང་དང་དུས་མཉམ་པས་་་ཁྱབ་པའི་ཕྱིར་བྱས་པ་ལ་གཞན་དག་ན་རེ། འོ་ན། ལྷན་ཅིག་འབྱུང་རྒྱུ་ལ་རྒྱུ་མཐུན་གྱི་འབྲས་བུ་མེད་པར་ཐལ། དེ་ལ་སྐལ་མཉམ་གྱི་རྒྱུ་མེད་པའི་ཕྱིར་ཏེ།དེའི་རྒྱུ་ཡིན་ན་རང་འབྲས་དང་དུས་མཉམ་པས་ཁྱབ་པར་འཐད་པའི་ཕྱིར།འདོད་ན། འོ་ན། རྒྱུན་ལྡན་གྱི་འདུས་བྱས་ཡིན་ན་སྐལ་མཉམ་གྱི་རྒྱུས་མ་ཁྱབ་པར་ཐལ། དེའི་ཕྱིར། འདོད་ན། དེ་མི་འཐད་པར་གོ་སྟེ། རྒྱུན་ལྡན་གྱི་འདུས་བྱས་ལ་རིགས་འདྲའི་རྒྱུ་མི་བྱེད་པ་མེད་པའི་ཕྱིར། ཁྱབ་སྟེ། ཡིག་ཆར། སྐལ་མཉམ་གྱི་རྒྱུའི་འཇོག་ཚུལ་ཡོད་དེ། རྒྱུ་དེས་རང་དང་རིགས་འདྲའི་རྒྱུ་བྱེད་པ་དེ།དེའི་སྐལ་མཉམ་གྱི་རྒྱུའི་དོན་ཡིན་པའི་ཕྱིར། ཞེས་གསུངས་པས་འགྲུབ་སླའོ། །ཁོ་ན་རེ། དེས་ན་སྐལ་མཉམ་ཀྱི་རྒྱུ་ལ་ལྷན་ཅིག་འབྱུང་རྒྱུ་སྒྲུབ་སླ་ཞིང་སྐལ་མཉམ་གྱི་རྒྱུ་ལ་རང་འབྲས་དང་དུས་མི་མཉམ་པར་འདྲ་བས་དཔྱད་པའི་གཞི་ཆེ་བར་གསུངས་སོ། །མྱུ་གུ་སྐྱེ་བའི་སྐྱེ་བ་དེས་མྱུ་གུ་སྐྱེད་པ་ཡིན་མིན་ལ་དོགས་གཅོད་བྱེད་པ་ཡོད་ཀྱང་མང་དོགས་ནས་མ་བྲིས།ཡིག་ཆར། གཞི་གྲུབ་ན་བྱེད་རྒྱུ་ཡིན་པས་ཁྱབ་པའི་ཕྱིར་ཞེས་གསུངས་197 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་དང་། བྱེད་རྒྱུ་ལ་ནུས་ལྡན་གྱིས་ཁྱབ་པར་བསྟན་པ་སོགས་ལ་ཅུང་ཞིག་སྤྲོས་ན། ཁ་ཅིག་གིས་བྱེད་རྒྱུ་ལ་ནུས་ལྡན་གྱིས་ཁྱབ་པ་ནི་འཛིན་མི་རིགས་ཏེ། མཐའ་དཔྱོད་ཆེན་མོ་ལས། བྱེད་རྒྱུ་ཆོས་ཅན། གཉིས་ཡོད་དེ། ནུས་ལྡན་དང་ནུས་མེད་གཉིས་ཡོད་པའི་ཕྱིར། ཞེས་གསུངས་སོ། །ཁོ་ན་རེ། དེ་མི་འཐད་པར་ཐལ།ཡིག་ཆ་ལས། སྤྱིར་བྱེད་རྒྱུ་ཐམས་ཅད་ནུས་ལྡན་ཡིན་པའི་ཕྱིར་ཏེ། འདུས་མ་བྱས་ཀྱི་ཆོས་རྣམས་ཀྱང་རང་ལ་དམིགས་ནས་ཡིད་ཤེས་སྐྱེ་ལ་དེ་ལས་མིག་ཤེས་་་་སོགས་སྐྱེ་བའི་ཕྱིར། ཞེས་གསལ་བར་བསྟན་ཏོ་ཟེར། ཁ་ཅིག དེའང་འཐད་པའི་ཕྱོགས་སུ་འཛིན་དཀའ་སྟེ། བྱེད་རྒྱུ་ནུས་མེད་ལ་འདུས་བྱས་དང་འདུས་མ་བྱས་གཉིས་བཞག་པར་འདྲ་བའི་ཕྱིར། དེར་ཐལ། མཐའ་དཔྱོད་ལས། ཆོས་དེ་སྐྱེ་བ་ལ་ཕན་འདོགས་པར་མི་བྱེད་པའི་ཆོས་གཞན་ཆོས་དེའི་བྱེད་རྒྱུ་ནུས་མེད་་་་ཀྱི་མཚན་ཉིད། མཚན་གཞི་དཔེར་ན་འདུས་བྱས་འདུས་མ་བྱས་ཐམས་ཅད་དང་འདུས་བྱས་ཡིན་ཀྱང་དེ་ལ་ཕན་མི་འདོགས་པའི་གཞན་རྣམས་ལྟ་བུ་ཡིན་་་་་ནོ། །ཞེས་དང་། རང་འགྲེལ་ལས། འདི་ལྟར་མི་བསྒྲིབས་པའི་ངོ་བོ་ཆོས་ཐམས་ཅད་རྒྱུ་ཡིན་པར་དམ་བཅའ་བའི་བྱེད་པ་པོའི་ངོ་བོ་ནི་མ་ཡིན་པའི་ཕྱིར་རོ། །ཞེས་གསལ་བོར་མཛད་དོ། །རྟོགས་ལྡན་ཆེན་པོ་བ་ན་རེ། ཡིག་ཆས་ནུས་མེད་ཅེས་བཤད་པ་ནི་ལྟོས་ས་ལ་ཡིན་གྱི་སྤྱིར་གོང་སྨོས་ལྟར་བྱེད་རྒྱུ་ཐམས་ཅད་ནུས་་་ལྡན་ཡིན་པས་ཁྱབ་པར་གཟུང་རིགས་པའི་ཕྱིར་ཏེ། དེ་ལྟར་ཡིག་ཆས་འགྲུབ་པའི་ཕྱིར། མཐའ་དཔྱོད་རང་ལས་འདིའི་ནུས་མེད་ལྟོས་ས་ལ་ཡིན་ཏེ། སྤྱིར་བྱེད་རྒྱུ་ཐམས་ཅད་ནུས་ལྡན་ཡིན་པའི་ཕྱིར། ཞེས་གསུངས་པས་སོ། །ཁོ་ན་རེ། བྱེད་རྒྱུ་ལ་ནུས་ལྡན་གྱིས་ཁྱབ་པར་ཁས་ལེན་དགོས་པ་ནི་དོན་གྱིས་བསྒྲུབ་ནུས་ཏེ། ཆོས་དེ་ལ་ཕན་མི་འདོགས་པའི་བྱེད་རྒྱུ་མེད་པར་འདྲ་བའི་ཕྱིར་ཏེ། རང་ལ་དམིགས་པའི་ཡིད་ཤེས་བསྐྱེད་པ་ལ་ཕན་མི་འདོགས་པ་མེད་་ 198 ་

མཛོད་གནས་གཉིས་པ།པའི་ཕྱིར། དེར་ཐལ། རང་འགྲེལ་ལས། རྒྱུ་བརྒྱུད་པའི་སྒོ་ནས་དེ་ཡང་རྐྱེན་དུ་གྱུར་པའི་ཕྱིར། ནུས་པ་ཡོད་དེ། དེ་བཞིན་དུ་གཞན་ལའང་རྟོགས་པར་བྱ་སྟེ།ཞེས་འདུས་མ་བྱས་དང་ཐམས་ཅད་ལ་ཁྱབ་པར་གསལ་བར་མཛད་དོ། །ཁོ་ན་རེ། རྩ་བར་འདོད་སྙམ་པར་མི་འདུག་སྟེ། བྱེད་རྒྱུ་ནུས་ལྡན་ལ་ནི་འདུས་བྱས་ཀྱིས་ཁྱབ་པར་ཁས་ལེན་དགོས་པའི་ཕྱིར། མ་གྲུབ་ན། དེར་ཐལ། ཡིག་ཆ་ཆེན་མོ་ལས། ཆོས་དེ་སྐྱེ་བ་ལ་ཕན་འདོགས་པའི་འདུས་བྱས་ཆོས་དེའི་བྱེད་རྒྱུ་ནུས་ལྡན་གྱི་མཚན་ཉིད། ཅེས་ངེས་ཚིག་གིས་སོ་ཞེ་ན། ཁོ་ན་རེ། དེས་ཀྱང་སྐྱོན་འཇུག་པར་མི་སེམས་ཏེ། སྤྱིར་བྱེད་རྒྱུ་ཐམས་ཅད་ནུས་ལྡན་ཡིན་པར་འགྲུབ་སྙམ་པའི་ཕྱིར། ཡང་ན། འདུས་མ་བྱས་ཀྱང་འདུས་བྱས་ཡིན་པར་ཐལ དེ་བྱེད་རྒྱུ་ནུས་ལྡན་ཡིན་པའི་ཕྱིར། རྟགས་ཁྱབ་ཁས་སོ། །ཁ་ཅིག འདུས་མ་བྱས་རྣམས་ཀྱང་རང་སྐྱེ་བ་ལ་གེགས་མི་བྱེད་ཅིང་རང་ལས་གཞན་པའི་ཆོས་སུ་ཁས་་་་བླངས་ལ་སྐྱོན་དག་མཆིས་པའི་ཕྱིར་ཟེར་ན། དེའང་མི་འཐད་པར་ཁྱོད་ཀྱིས་དེའི་དོན་ནམ་ངོ་བོ་འཇོག་ཚུལ་ལ་སྐྱོན་ཡོད་པར་བསམ་སྟེ་དེའི་ངོ་བོ་ནི། ཡིག་ཆ་ཆེན་མོ་ལས། བྱེད་རྒྱུ་ཆོས་ཅན། ངོ་བོ་ཡོད་དེ། ཆོས་རང་སྐྱེ་བ་ལ་གེགས་མི་བྱེད་ཅིང་རང་ལས་གཞན་པའི་ཆོས་དེ་དེ་ཡིན་པའི་ཕྱིར། ཞེས་ལེགས་གསུངས་བྱས་སོ་ཞེ་ན། ཁོ་ན་རེ། དེར་ནི་དགོས་དབང་ཆེའང་ཁྱབ་མཐའ་འཛིན་དཀའ་སྟེ། འདུས་མ་བྱས་ཀྱི་ཆོས་ལ་ཇི་ལྟར་སྦྱར་ཞེ་ན་དཔྱད་པའི་གཞི་ཡིན་ཀྱང་མ་འོངས་བ་མི་སྐྱེ་བ་ལ་བྱེད་རྒྱུ་ཡོད་མེད་ཀྱང་དཔྱད་དགོས་པར་གསུངས་སོ། །རྒྱུ་དྲུག་པོ་གང་རུང་ཡིན་ན་རྒྱུ་ཡིན་པས་ཁྱབ་བམ་མ་ཁྱབ་ཅེ་ན། དང་བོ་ལྟར་ན་འདུས་མ་བྱས་ཀྱི་ཆོས་རྣམས་ཆོས་ཅན། དེར་ཐལ། དེའི་ཕྱིར། དེར་ཐལ། བྱེད་རྒྱུ་ཡིན་པའི་ཕྱིར། དེར་ཐལ། འབྲས་བུ་སྐྱེ་བ་ལ་གེགས་མི་བྱེད་པའི་ཆོས་གཞན་ཡིན་པའི་ཕྱིར། དེར་ཐལ། རྩ་བར། རང་ལས་གཞན་པ་བྱེད་རྒྱུའི་་ 199 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྒྱུ། །ཞེས་གསུངས་པའི་དོན་གྲུབ་པའི་ཕྱིར། ཡང་ན་འདུས་མ་བྱས་ཀྱི་ཆོས་དེ་དག་རྒྱུ་ཡིན་པར་ཁས་ལེན་པར་སྙམ་སྟེ། རྒྱུའི་མཚན་ཉིད་ཡོད་པའི་ཕྱིར། དེར་ཐལ། མཐའ་དཔྱོད་ལས། ཆོས་དེ་ལ་ཕན་འདོགས་པའི་རིགས་སུ་གནས་པ་དེ་ཆོས་དེའི་རྒྱུའི་མཚན་ཉིད། རིགས་གནས་སྨོས་པས་བྱེད་རྒྱུ་བསྡུ་ཆེད་ཡིན་ནོ། །ཞེས་གསུངས་པས་སྒྲུབ་བྱེད་སོགས་མང་དུ་བཀོད་པའོ་ཞེ་ན། ཁ་ཅིག གཞི་གྲུབ་ན་རྒྱུས་ཁྱབ་པར་འདོད་སྙམ་སྟེ། རྒྱུ་ཡིན་ན་རང་འབྲས་ལ་ཕན་འདོགས་པས་ཁྱབ་པར་བསྒྲུབ་མི་ནུས་པའི་ཕྱིར་ཏེ། རྒྱུའི་མཚན་ཉིད་ལ་རིགས་གནས་སྨོས་པའི་རྒྱུ་མཚན་ཡོད་པའི་ཕྱིར། སྡོམ་ཚིག་ལས། ཕན་འདོགས་རིགས་གནས་རྒྱུ་ཡི་དོན། །ཞེས་པས་འདུས་མ་བྱས་རྣམས་རྒྱུ་ཡིན་ཀྱང་ཆོས་དེ་ལ་ཕན་འདོགས་པར་མ་བཤད་པར་འདྲའོ་ཟེར། ཁ་ཅིག བྱེད་རྒྱུ་ལ་འབྲས་བུ་སྐྱེ་བ་ལ་གེགས་མི་བྱེད་པའི་ངོ་བོར་གནས་པ་ལ་ཁྱབ་པར་བསྟན་ཟེར་བ་ན། ཁོ་ན་རེ། འབྲས་བུ་སྐྱེ་བ་ལ་གེགས་མི་བྱེད་པའི་ངོ་བོར་གནས་པ་ཡིན་ན་དེའི་བྱེད་རྒྱུའམ་རྒྱུར་ཞེས་འཛིན་རིགས་པར་ཐལ། ཞེ་འདོད་དེའི་ཕྱིར། འདོད་ན། འདུས་མ་བྱས་ཀྱིས་མྱུ་གུའི་རྒྱུ་བྱེད་པར་ཐལ། མྱུ་གུ་སྐྱེ་བ་ལ་གེགས་མི་བྱེད་པའི་ཕྱིར།གཞན་ཡང་། གཟུགས་མེད་པའི་རྒྱུ་ལ་དམྱལ་བའང་ཡོད་པར་ཐལ།དེའི་ཕྱིར། ཁྲ་བ་བོ་དག་གིས་ལན་གདབ་པར་བྱ་སྟེ། མཆིམས་མཛོད་ལས།འདུས་མ་བྱས་ལ་སོགས་པ་དང་གཟུགས་མེད་པའི་ཕུང་བོ་ལ་དམྱལ་བ་ལ་སོགས་པ་ལྟ་བུ་སྟེ། འདི་ནི་གེགས་མི་བྱེད་པ་ལ་རྒྱུར་བཏགས་པ་ཡིན་ཏེ་གྲོང་བ་རྣམས་རྒྱལ་བོས་ཁྲལ་དམག་ལ་སོགས་པས་སྡུག་བསྔལ་བར་མ་བྱས་པ་ལ་བདག་ཅག་་་་་བདེ་བར་བྱས་སོ་ཟེར་བ་ལྟ་བུའོ་ཞེས་འདུས་མ་བྱས་རྣམས་རྒྱུ་དང་བྱེད་རྒྱུ་ཕལ་་་ཆེར་མིན་པར་བསྟན་ཏོ་ཟེར། རྒྱུ་འབྲས་ལ་ཕན་འདོགས་བྱ་འདོགས་བྱེད་དུ་ངེས་པར་བྱའོ་ཞེ་ན། དགེ་རྩ་གསུམ་དང་དེའི་མཇུག་ཐོགས་སུ་བྱུང་བའི་མི་དགེ་200 ་

མཛོད་གནས་གཉིས་པ།བའི་རྩ་བ་གསུམ་རེ་རེ་ནས་ཆོས་ཅན། དེར་ཐལ། མི་དགེ་བའི་རྩ་བ་གསུམ་བོ་དེའི་དེ་མ་ཐག་འབྲས་ཡིན་པའི་ཕྱིར། ཁྱབ་པ་གྲུབ་སྟེ། ཆོས་དེ་ལ་ཕན་འདོགས་པའི་རིགས་སུ་གནས་པ་དེ་ཆོས་དེའི་རྒྱུའི་མཚན་ཉིད། ཅེས་གསུངས་པས་སོ། །འདོད་ན། ཆོས་ཅན། ཕན་འདོགས་བྱ་འདོགས་བྱེད་དུ་མི་འཐད་པར་ཐལ།གནོད་བྱ་གནོད་བྱེད་དུ་རིགས་པའི་ཕྱིར། དེར་ཐལ། དགེ་རྩ་གསུམ་དེ་གསུམ་གྱི་གཉེན་པོ་ཡིན་པའི་ཕྱིར། དེར་ཐལ། མ་ཆགས་པའི་སྟོབས་ཀྱིས་ཆགས་སོགས་སྐྱེ་མི་རུང་བར་བྱས་པའི་ཕྱིར། ཞེས་ཨ་ཁུ་རིན་པོ་ཆེའི་གསུངས་ཚུལ་ལྟར་དཔྱད་པ་བྱས་པའོ། །ཁ་ཅིག རྒྱུ་འབྲས་ལ་ཕན་འདོགས་བྱ་འདོགས་བྱེད་མི་དགོས་ན་སྣང་མུན་གཉིས་ཀྱང་རྒྱུ་འབྲས་སུ་ཇི་ལྟར་མིན་ཡིན་པའི་ཕྱིར་ཟེར། ཁོ་ན་རེ། དེ་ལྟར་ན་གང་གིས་ཀྱང་མི་འདོད་དེ་ཆོས་དེ་ལ་གནོད་པས་བྱེད་རྒྱུ་མིན་པར་འདྲ་་་སྟེ། ཡིག་ཆར་ཆོས་དེ་ལ་གནོད་པ་ཆོས་ཅན། དེའི་བྱེད་རྒྱུ་མ་ཡིན་ཏེ། དེ་འཇིག་བྱེད་ཡིན་པའི་ཕྱིར། དཔེར་ན་མུན་པར་སྣང་བ་བཞིན་ནོ། །ཞེས་སོ། །གཞན་ཡང་། མྱུ་གུའི་མི་རྟག་པས་མྱུ་གུའི་རྒྱུ་བྱེད་པར་ཐལ། དེས་བྱེད་རྒྱུ་བྱེད་པའི་ཕྱིར། མ་གྲུབ་ན། དེའི་དོན་དང་ལྡན་པའི་ཕྱིར་ཟེར། ཁ་ཅིག མྱུ་གུའི་མི་རྟག་པས་མྱུ་གུའི་རྒྱུ་བྱེད་པར་ངེས་པར་གོ་ནུས་སོ་ཞེ་ན། འོ་ན། དེ་གཉིས་ཕན་འདོགས་བྱ་འདོགས་བྱེད་དུ་ཐལ། དམ་བཅའ་དེའི་ཕྱིར། འདོད་མི་ནུས་ཏེ། དེ་གནས་པ་ལ་གནོད་པའི་ཕྱིར། དེར་ཐལ། རང་འགྲེལ་ལས། མི་རྟག་པ་ཉིད་ཀྱིས་ནི་འཇིག་པར་བྱེད་དོ། །ཞེས་དང་། འདི་ལ་གེགས་བྱེད་པ་གང་ཞིག་ཅེས་སོགས་སུ་བྱུང་ངོ་། །ཁ་ཅིག དེས་གནོད་པར་མི་བྱ་སྟེ། རེ་ཞིག་སྐྱེ་བ་ལ་གེགས་བྱེད་ཀྱང་གེགས་བྱེད་པར་མི་འགྲོ་བར་སྙམ་སྟེ། རང་འགྲེལ་དང་རྩ་བ་སོགས་ཀྱིས་རང་ལས་གཞན་པ་བྱེད་རྒྱུའི་རྒྱུ། གསུངས་པས་ཀྱང་ཁེགས་ལ། ཁ་ཅིག་གི་འདི་རྩོད་པའི་ལན་དུ་ཡང་དེ་ཉིད་ལས། རེ་ཞིག་སྐྱེ་བ་ལ་གེགས་བྱེད་201 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནུས་པ་རྣམས་ནི། གེགས་མི་བྱེད་པའི་ཕྱིར་རྒྱུ་ཉིད་དུ་ཡང་འགྱུར་ཏེ། ཞེས་གསུངས་པའི་ཕྱིར།རང་ལས་གཞན་པ་བྱེད་རྒྱུའི་རྒྱུར་བཤད་དགོས་རྒྱུ་ལ། ཁོ་ན་རེ། ལམ་བདེན་ཉོན་མོངས་ཀྱི་བྱེད་རྒྱུ་ཡིན་པར་ཐལ། རང་ལས་གཞན་པ་བྱེད་རྒྱུའི་རྒྱུ་བཤད་པའི་ཕྱིར། འདོད་ན། དེ་ཆོས་ཅན། ཉོན་མོངས་ཀྱི་གནོད་བྱེད་མིན་པར་ཐལ། དེའི་རྒྱུ་ཡིན་ཚུལ་དེའི་ཕྱིར། འདོད་མི་ནུས་ཏེ། གང་སྤེལ་ལས། ལམ་ནི་ཉོན་མོངས་པ་སྐྱེས་པ་དང་འགལ་བའི་ཕྱིར། ཞེས་གསུངས་པ་ལ། ཁ་ཅིག་དེས་ན་དེ་ཁོ་ནར་ངེས་ཏེ་དེ་སྐྱེ་བ་དང་གནས་པ་སོགས་ལ་འཇིག་པའམ་གནོད་པ་ལ་་དེའི་རྒྱུ་གང་གིས་ཀྱང་འཛིན་དུ་མི་རུང་སྟེ། ཡིག་ཆ་རང་ལས། ཆོས་དེ་ལ་གནོད་པ་ཆོས་ཅན། དེའི་བྱེད་རྒྱུ་མ་ཡིན་ཏེ། དེ་འཇིག་བྱེད་ཡིན་པའི་ཕྱིར། དཔེར་ན་མུན་པར་སྣང་བ་བཞིན་ནོ། ཞེས་བྱུང་ངོ་། །དེས་ན་ལམ་དང་སྒྲིབ་པ་བསྐྱེད་བྱ་སྐྱེད་བྱེད་གང་གིས་ཀྱང་འཇོག་ཚུལ་མི་སྣང་བས་སོ་ཟེར་ན། ཁ་ཅིག ཤིན་ཏུ་མི་འཐད་པར་ཐལ། དེས་ཉོན་མོངས་ལ་གེགས་བྱེད་ནུས་ཀྱང་གེགས་མི་བྱེད་པའི་ཕྱིར་ཏེ། གང་སྤེལ་ལས། ལམ་ནི་ཉོན་མོངས་པ་སྐྱེས་པ་དང་འགལ་བའི་ཕྱིར།ཇི་ལྟར་ཆོས་ཐམས་ཅད་བྱེད་རྒྱུ་ཉིད་ཡིན་ཞེ་ན་སྐྱེ་བ་ལ་གེགས་མི་བྱེད་པའི་ངོ་་་་་བོར་གནས་པའི་ཕྱིར་ཏེ། ཞེས་བྱེད་རྒྱུ་བསྟན་པར་སྙམ་སྟེ། རང་འགྲེལ་ལས།རེ་ཞིག་སྐྱེ་བ་ལ་གེགས་བྱེད་ནུས་པ་རྣམས་ནི། གེགས་མི་བྱེད་པའི་རྒྱུ་ཉིད་དུ་ཡང་འགྱུར་ཏེ། ཞེས་གསུངས་པའི་ཕྱིར། ཁོ་ན་རེ། འོ་ན། ལམ་བདེན་གྱིས་ཉོན་མོངས་པའི་སྒྲིབ་པ་ལ་ཕན་འདོགས་པར་ཐལ། དེའི་རྒྱུ་བྱེད་པའི་ཕྱིར། ཁྱབ་པ་ཡིག་ཆས་འགྲུབ་པའི་ཕྱིར། འདོད་ན། ཆོས་དེ་ལ་ཕན་བྱེད་དང་གནོད་བྱེད་ཀྱི་ཡིན་པ་ཡོད་པར་ཐལ། ཞེ་འདོད་དེའི་ཕྱིར། ཡང་ན། བརྟགས་མིན་གྱི་འགོག་པས་ཀྱང་རང་གི་དགག་བྱའི་ཆོས་ཀྱི་བྱེད་རྒྱུ་བྱེད་པར་ཐལ། དེའི་ཕྱིར་ཞེ་ན། དེ་202 ་

མཛོད་གནས་གཉིས་པ།དག་ཀྱང་འཐད་པར་མི་སྣང་སྟེ། རྩ་བར། སྐྱེ་ལ་གཏན་དུ་གེགས་བྱེད་པ། །འགོག་གཞན། ཞེས་པས་གོ་བར་བྱས་སོ་ཟེར། འབྲས་བུ་དེ་སྐྱེ་བ་ལ་གེགས་མི་བྱེད་པའི་ངོ་བོར་གནས་པ་ནི་དེའི་བྱེད་རྒྱུ་ཡིན་པར་མ་འཁྲུལ་པར་ཟེར་དགོས་་་་སམ། གང་སྤེལ་ལས། ཇི་ལྟར་རང་ལས་གཞན་པ་བྱེད་རྒྱུའི་རྒྱུ་ཡིན་ཞེ་ན། ནས།སྐྱེ་བཞིན་པ་མ་ཡིན་པ་ལ་གེགས་མི་བྱེད་པའི་ངོ་བོར་གནས་པའི་ཕྱིར་བྱེད་རྒྱུ་་་་་་ཞེས་མི་བྱ་སྟེ། འོ་ན་ཅི་ཞེ་ན། སྐྱེ་བཞིན་པ་ལས་ཞེས་བྱ་བ་རྒྱས་པར་འབྱུང་ངོ་། །རྒྱུ་དང་རྐྱེན་རྣམས་ཚོགས་ན་བར་ཆད་མེད་པར་འབྱུང་བའི་ཆོས་ནི་སྐྱེ་བཞིན་པ་ཞེས་བྱ་སྟེ། སྐྱེ་བཞིན་པ་གེགས་བྱེད་པ་ཐམས་ཅད་དང་བྲལ་བ་དེ་སྐྱེ་བ་ལ་ཆོས་ཐམས་ཅད་གེགས་མི་བྱེད་པའི་ངོ་བོར་གནས་པ་ཡིན་ནོ། །ཞེས་པ་ལ་སོགས་པ་ལྟ་བུའོ། ། ་མཆིམས་ཊཱིཀ་ལས། ཟག་མེད་ཁོ་ནར་མ་ཟད་སྦྱོར་བྱུང་གི་དགེ་བ་ཟག་བཅས་ཐམས་ཅད་ཀྱང་མཉམ་པ་དང་ཁྱད་པར་ཅན་དེ་གཉིས་ཁོ་ནའི་སྐལ་་་་་་་་་མཉམ་གྱི་རྒྱུ་ཡིན་ནོ། །ཞེས་པའི་དོན་དུ་བསྒྲུབ་ན་ཐོས་བསམ་སྒོམ་གསུམ་གྱི་སྐལ་མཉམ་གྱི་རྒྱུའི་གཞི་མཐུན་ཡོད་པར་འདྲའང་སྙམ་ན།། ཁ་ཅིག་ན་རེ། དེ་ཤིན་ཏུ་མི་རིགས་ཏེ། མཐའ་དཔྱོད་ལས། འདོད་པའི་ཐོས་བྱུང་གིས་ཐོས་བྱུང་དང་བསམ་བྱུང་གིས་ཕྱི་མའི་སྐལ་མཉམ་གྱི་རྒྱུ་བྱེད། འདོད་པའི་བསམ་བྱུང་གིས་བསམ་བྱུང་ཁོ་ནའི་དེ་བྱེད་ལ། འདོད་པའི་སྒོམ་བྱུང་མེད་པའི་ཕྱིར།གཟུགས་ཀྱི་ཐོས་བྱུང་གིས་ཐོས་བྱུང་དང་སྒོམ་བྱུང་གིས་སྐལ་མཉམ་གྱི་རྒྱུ་བྱེད་ལ་བསམ་བྱུང་གིས་མི་བྱེད་དེ། དེའི་བསམ་བྱུང་མེད་པའི་ཕྱིར། རྩ་བར། སྦྱོར་བྱུང་དེ་གཉིས་ཁོ་ནའི་ཡིན། །ཐོས་དང་བསམ་བྱུང་ལ་སོགས་པ། །ཞེས་གསལ་ལོ། །གྲགས་ལུང་འགྲེལ་བཤད་པ་མཁས་པའི་ཚུལ་འཛིན་པ་སོགས་ན་རེ།བཤད་པ་དེ་ནི་དགོངས་པ་བཀྲལ་དགོས་ཏེ་ཐོས་བསམ་སྒོམ་གསུམ་གྱི་སྐལ་་་་་་་་་203 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཉམ་གྱི་རྒྱུའི་གཞི་མཐུན་པ་ངེས་པར་སླ་བའི་ཕྱིར་ཏེ། འགྲེལ་བ་མངོན་པའི་རྒྱན་ལས། ཐོས་བྱུང་ནི་རང་ཉིད་དང་བསམ་བྱུང་དང་སོགས་པའི་སྒྲས་གཟུང་བ་སྒོམ་བྱུང་དང་གསུམ་གྱི་ཡིན་ལ། བསམ་བྱུང་ནི་རང་ཉིད་དང་སྒོམ་བྱུང་དང་གཉིས་ཀྱི་ཡིན་ལ། ཞེས་གསུངས་བ་རྩ་བའི་དོན་ཁོ་ནར་གནས་པའི་ཕྱིར་ཟེར།དེའང་བཤད་པར་བྱ་བའི་གནས་འདིར་གཞུང་ཆེན་མོ་རྣམས་ཀྱི་དགོངས་པ་་་་་་་གཅིག་དང་དབྱངས་གཅིག་ཏུ་འབབ་པར་གོར་མ་ཆག་ཀྱང་དོགས་སློང་རེ་་་་་་་་་་བཀོད་ན་བསམ་བྱུང་གིས་སྒོམ་བྱུང་གི་སྐལ་མཉམ་གྱི་རྒྱུར་བྱེད་པ་ནི་མི་འཐད་་་་པར་སྙམ་སྟེ། བསམ་བྱུང་གིས་འདོད་པའི་སྒོམ་བྱུང་གི་སྐལ་མཉམ་གྱི་རྒྱུ་མི་བྱེད་པ་གང་ཞིག་གོང་མའི་སྒོམ་བྱུང་གི་དེའི་སྐལ་མཉམ་གྱི་རྒྱུ་མི་བྱེད་པའི་ཕྱིར།དང་བོ་གྲུབ་སྟེ། འདོད་པའི་སྒོམ་བྱུང་གཞི་མ་གྲུབ་པས་དེའི་རྒྱུ་ངོས་འཛིན་པ་བཞད་གད་ཀྱི་རྒྱུ་ཡིན་ཏེ། ཡིག་ཆར། འདོད་པའི་སྒོམ་བྱུང་མེད་པའི་ཕྱིར།ཞེས་སོ། །ཕྱི་མ་བསམ་བྱུང་གིས་གོང་མའི་སྒོམ་བྱུང་གི་སྐལ་མཉམ་གྱི་རྒྱུ་མིན་ནམ་སྙམ་སྟེ། ས་གཞན་ཡིན་པའི་ཕྱིར། ཁྱབ་སྟེ། མངོན་པའི་རྒྱན་ལས། རིས་གཞན་དང་ས་གཞན་ནི་སྐལ་བ་མི་མཉམ་པའི་ཕྱིར་རོ། །ཞེས་གསུངས་པ་ལྟར་རོ་ཞེ་ན། ཉོན་མོངས་ཀྱི་སྐལ་མཉམ་གྱི་རྒྱུ་ལ་དགེ་བ་འཇོག་གམ་སྙམ་ན། དེ་ཡང་དགེ་སོགས་གསུམ་རྒྱུ་འབྲས་འདྲ་བ་ལ་ནི་ངེས་ཀྱང་མངོན་པའི་རྒྱན་ལས་་་་་སྐལ་བ་མཉམ་པའི་རྒྱུ་ནི་དགེ་བ་དང་ཉོན་མོངས་ཅན་དང་། མ་བསྒྲིབས་ལུང་མ་བསྟན་དུ་འདྲ་བ་སྐྱེད་པའི་རྒྱུའོ། ཞེས་དེའི་མཆན་བུ་སྐལ་མཉམ་རྒྱུའི་འདྲ་བའི་དོན་ནི་འབྲས་བུ་དགེ་བའམ་ཉོན་མོངས་ཅན་ནམ་མ་བསྒྲིབས་ལུང་མ་་་་་་་་་བསྟན་དུ་རྒྱུ་འབྲས་འདྲའོ་ཞེ་ན། ནས། མི་འདྲ་བས་སོ། །ཞེས་པས་དགེ་བ་ཉོན་མོངས་ཅན་གྱི་སྐལ་མཉམ་གྱི་རྒྱུ་མི་འགྲོ་བ་མང་ཆེ་བར་བཤད་སྙམ་ན། ཁ་ཅིགདེ་མི་འཐད་པར་ཐལ། ས་གཅིག་པ་ལ་ནི་སྐལ་མཉམ་གྱི་རྒྱུ་བྱེད་པར་འདྲ་བའི་204 ་

མཛོད་གནས་གཉིས་པ།ཕྱིར། མ་གྲུབ་ན། དེར་ཐལ། མཆིམས་མཛོད་འདི་ཉིད་ལས། དེ་ཡང་སྡུག་བསྔལ་མཐོང་སྤང་དང་ཀུན་འབྱུང་མཐོང་སྤང་དང་འགོག་པ་མཐོང་སྤང་དང་་་་ལམ་མཐོང་སྤང་དང་སྒོམ་སྤང་སྟེ་སྤང་བྱ་རིས་ལྔ་དང་། ཁམས་གསུམ་གྱི་ས་དགུ་བོ་རྣམས་རང་རང་གི་རིས་དང་རང་རང་གི་ས་སྐྱེད་པར་བྱེད་པ་སྐལ་་་་་་་་་་མཉམ་ཡིན་གྱི་རིས་གཞན་དང་ས་གཞན་མ་ཡིན་ཏེ། རིས་གཞན་དང་ས་གཞན་ནི་སྐལ་བ་མི་མཉམ་པའི་ཕྱིར་རོ། །ཞེས་བྱ་ལ་བྱས་ན་དགེ་བའི་སྐལ་མཉམ་གྱི་རྒྱུ་ལ་ཉོན་མོངས་ཅན་དང་མ་བསྒྲིབས་ལུང་མ་བསྟན་ཀྱང་འབྱུང་ངོ་ཞེ་ན་བརྟག་་་་་པར་བྱ་སླའོ་ཟེར་ན། རྟོགས་ལྡན་གཞན་དག་གིས་དགེ་མི་དགེ་ལུང་མ་བསྟན་རྣམས་འདྲ་བར་འདོད་ཅེས་ཁས་ལེན་པ་ལ་ཉེས་པ་མི་འཇུག་པར་ཐལ། ཁྱོད་ཀྱིས་བསྒྲུབ་ཚུལ་དེའི་ཕྱིར། ཡང་ན། ས་གཞན་མ་ཡིན་པ་ལ་འདྲ་བར་ཁས་ལེན་པ་ནི་མངོན་པའི་གཞུང་གི་དགོངས་བར་མཁས་པས་བཤད་ཅེས་རིགས་པར་་་་་་་ཐལ། དེའི་ཕྱིར། འདོད་ན། བྱ་རོག་དང་འུག་པའང་འདྲ་བ་དང་ཚ་གྲང་གཉིས་དང་རྟ་དང་བ་ལང་སོགས་ཤེས་བྱ་ཕལ་ཆེར་འདྲ་བར་འདོད་པ་ནི་ཐ་་་་་་་སྙད་དུའང་མེད་པ་མ་ཡིན་ནམ་ཞེ་ན་འོ་ཟེར།ཁ་ཅིག ཐོས་བསམ་སྒོམ་གསུམ་གྱི་སྦྱོར་བྱུང་གིས་དམན་པའི་རྒྱུ་བྱེད་པར་ཐལ། བཤད་ཚུལ་སོགས་དེའི་ཕྱིར། འདོད་ན། ཡིག་ཆའི་ཕྱོགས་དང་གཞན་དུ་འགྱུར་བ་ཡིན་ནམ་སྟེ། ཡིག་ཆར། ཐོས་བསམ་སྒོམ་གསུམ་གྱི་སྦྱོར་བྱུང་གི་ཡོན་ཏན་རྣམས་ཀྱང་དམན་པའི་རྒྱུ་མི་བྱེད་པར་མཉམ་པ་དང་ཁྱད་པར་ཅན་གྱི་རྒྱུ་བྱེད་པའི་ཕྱིར། ཞེས་འབྱུང་ངོ་། །དེའང་སྐལ་མཉམ་གྱི་རྒྱུ་ཡིན་པ་ལ་བྱ་སྟེ་གཞན་དུ་ན་དགེ་བས་མི་དགེ་བའི་རྒྱུ་བྱེད་པ་ཡོད་དམ་སྙམ་མོ་ཞེ་ན་སྤྲོས་་་་ཟིན་ལྟར་དོགས་སློང་བརྒྱ་ཕྲག་སོགས་བཀོད་ཅིགཆོས་ཀྱི་རྗེས་འབྲང་གི་ལམ་གྱི་སྐལ་མཉམ་གྱི་རྒྱུ་ཡིན་ན་ཆོས་ཀྱི་རྗེས་་་་་་་་205 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྲང་གི་ལམ་ཡིན་པས་ཁྱབ་པའི་ཕྱིར་བྱས་པ་ལ། ཁ་ཅིག འདོད་པ་ཁོ་ན་ཡིན་ནོ་ཟེར་བ་ལ། ཁོ་ན་རེ། དེ་མི་འཐད་པར་ཐལ། ཆོས་ཀྱི་རྗེས་འབྲང་གི་ལམ་གྱི་སྐལ་མཉམ་གྱི་རྒྱུ་ལ་དད་པའི་རྗེས་འབྲང་གི་ལམ་ཡང་ཡོད་པར་འདྲ་བའི་ཕྱིར།དེར་ཐལ། མཆིམས་མཛོད་ལས། དད་པའི་རྗེས་འབྲང་ནི་རང་ཉིད་དང་། ཆོས་ཀྱི་རྗེས་འབྲང་དང་། དད་མོས་དང་། མཐོང་ཐོབ། དུས་ཀྱིས་རྣམ་པར་གྲོལ་བ་དང་། དུས་དང་མི་སྦྱོར་བར་རྣམ་པར་གྲོལ་བ་དྲུག་གི་ཡིན་པ་ལ་སོགས་པའོ། །ཞེས་གསུངས་པའི་ཕྱིར། འདོད་ན། འོ་ན། དད་པའི་རྗེས་འབྲང་གིས་ཆོས་ཀྱི་རྗེས་འབྲང་གི་རྒྱུ་བྱེད་པ་ནི་དེ་དང་རྒྱུད་གཅིག་པའི་དེའི་སྐལ་མཉམ་གྱི་རྒྱུ་བྱེད་་་པ་མིན་རྒྱུད་ཐ་དད་པའི་དེའི་སྐལ་མཉམ་གྱི་རྒྱུ་བྱེད་པ་མིན་ཞེ་ན། རྒྱུད་གཅིག་ལ་མི་རུང་བ་གོ་སླ་བའི་ཕྱིར་ཏེ། རང་འགྲེལ་ལས། རྒྱུད་གཅིག་ལ་དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བའི་ལམ་དག་ལ་མི་སྲིད་མོད་ཀྱི་འབྱུང་བ་ནི་མ་འོངས་པའི་རྒྱུ་ཡིན་ནོ། །ཞེས་གོ་བར་བྱས་སོ་ཟེར་བ་ལ། དེ་ཡང་རྒྱལ་བོའི་སྲས་སུའང་དད་པའི་རྗེས་སུ་འབྲང་བའི་ལམ། ཆོས་ཀྱི་རྗེས་སུ་འབྲང་བའི་ལམ་གྱི་སྐལ་བ་མཉམ་པའི་རྒྱུ་ཡིན་ཏེ། དེ་གཉིས་རྒྱུད་གཅིག་ལ་མངོན་དུ་འགྱུར་བ་ནི་མེད་དོ། །ཞེ་ན། ཞེས་པ་ནས། མི་སྲིད་པ་ནི་འདིར་མངོན་དུ་མི་འགྱུར་བ་ལ་བྱ་ཡི། མེད་པ་ལ་ནི་མ་ཡིན་ཏེ། དབང་བོ་རྟུལ་བོ་རྣམས་ལ་ཡང་དབང་བོ་རྟུལ་བོའི་ལམ་བཞིན་དུ་བདག་ཉིད་ཀྱི་དབང་བོ་རྣོན་པོའི་ལམ་དག་་་་་ཀྱང་ཡོད་དོ། །ཞེས་སོགས་འབྱུང་ལ། ཁོ་ན་རེ། དེས་ན་མ་འོངས་པ་མི་སྐྱེ་བའི་རྒྱུད་ལ་དབང་བོ་རྣོ་རྟུལ་གཉིས་ཀྱི་ལམ་ཡོད་པར་ཐལ། གཞུང་འགྲེལ་དག་གི་དགོངས་པར་རིགས་པའི་ཕྱིར། འདོད་ན། འོ་ན། མ་འོངས་པ་མི་སྐྱེ་བའི་རྒྱུད་ཀྱི་དད་པའི་རྗེས་འབྲང་གི་ལམ་དང་ཆོས་ཀྱི་རྗེས་འབྲང་གི་ལམ་གཉིས་གང་ཟག་གཅིག་ཉིད་ཀྱི་རྒྱུད་ལ་ཡོད་པར་ཐལ། དེའི་ཕྱིར། འདོད་ན། དེ་འདྲ་བའི་གང་་ 206 ་

མཛོད་གནས་གཉིས་པ།ཟག་རྒྱུད་གཅིག་ཉིད་ལའང་ལམ་དེ་གཉིས་ལྡན་པར་ཐལ། དེའི་ཕྱིར། འདོད་ན།མི་འཐད་པར་སྣང་སྟེ། སྔར་སྨོས་ལྟར་རང་འགྲེལ་ལས། རྒྱུད་གཅིག་ལ་དད་པའི་རྗེས་སུ་འབྲང་བ་དང་། ཆོས་ཀྱི་རྗེས་སུ་འབྲང་བའི་ལམ་དག་མི་སྲིད་མོད་ཀྱི་འབྱུང་བ་ནི་མ་འོངས་པའི་རྒྱུ་ཡིན་ནོ། །ཞེ་ན། ཁོ་ན་རེ། དེ་ནི་མ་འོངས་པ་མི་སྐྱེ་བའི་དེ་ལ་ཡོད་པའི་དོན་དུ་འགྲོ་བས་འགལ་བ་མེད་དམ་ཞེ་ན་དེའང་་་་་་་་་དཔྱད་པར་བྱ་སྟེ། དེའང་དབང་བོ་རྣོན་པོའི་རང་རྒྱུད་ཀྱི་ལམ་ལ་དབང་བོ་རྟུལ་བོའི་ལམ་ཡོད་པར་འདྲ་སྟེ། རྒྱལ་སྲས་མ་ལས། དབང་བོ་རྟུལ་བོ་རྣམས་ལ་ཡང་དབང་བོ་རྟུལ་བོའི་ལམ་བཞིན་དུ་བདག་ཉིད་ཀྱི་དབང་བོ་རྣོན་པོའི་ལམ་དག་་་་་ཀྱང་ཡོད་དོ། །ཞེས་གསུངས་པའི་ཕྱིར་ན། ཁ་ཅིག དགྲ་བཅོམ་པ་དབང་རྣོན་རྒྱུད་ལ་དགྲ་བཅོམ་པ་དབང་རྟུལ་གྱི་ལམ་ཡོད་པར་ཐལ། དེའི་ཕྱིར། འདོད་ན།དེ་འདྲའི་དབང་རྟུལ་དེ་ཆོས་ཅན། དབང་རྣོན་གྱི་དེ་ཡིན་པར་ཐལ། དེའི་ཕྱིར།འདོད་ན། དེ་ཆོས་ཅན། དབང་བོ་རྣོ་རྟུལ་གཉིས་ཀར་ཐལ། དེའི་ཕྱིར།ཡང་ན། མ་འོངས་པ་མི་སྐྱེ་བའི་དབང་རྟུལ་གྱི་ལམ་དེ་དབང་རྟུལ་གྱི་ལམ་མ་ཡིན་པར་ཐལ། དབང་རྣོན་གྱི་ལམ་ཡིན་པའི་ཕྱིར། མ་ཁྱབ་ཟེར་བར་འདྲའང་། གཞན་མ་འོངས་པ་མི་སྐྱེ་བའི་དབང་རྟུལ་གྱི་ལམ་དེ་ཆོས་ཀྱི་རྗེས་འབྲང་གི་ལམ་མ་ཡིན་པར་ཐལ། དེ་དང་རྒྱུད་གཅིག་པའི་ཆོས་ཀྱི་རྗེས་འབྲང་གི་ལམ་མིན་པའི་ཕྱིར་ན་མ་ཁྱབ་པར་ཟེར་ནའང་ཆོས་ཀྱི་རྗེས་འབྲང་གི་རྒྱུད་ལ་་་་་་་དད་པའི་རྗེས་འབྲང་གི་ལམ་མེད་པ་དེ་དེར་འགྱུར་དུ་མི་རུང་བས་ཡིན་ནམ།འོ་ན། མ་འོངས་པ་མི་སྐྱེ་བའི་རྒྱུད་ཀྱི་དད་པའི་རྗེས་འབྲང་གི་ལམ་དེ་ཉིད་ཆོས་ཀྱི་རྗེས་འབྲང་གི་ལམ་དུ་འགྱུར་བ་ཡོད་མེད་ཀྱི་དེ་སྐྱེས་པ་ཡོད་མེད་རིགས་པས་་་བརྟག་དགོས་ཞེས་དཔལ་ལྡན་བླ་མ་མཆོག་གིས་དོགས་གཅོད་མང་དུ་བྱས་པ་་་་་་ཡིན་པས་བདག་གིས་ཕྱོགས་ཙམ་གོ་ཐོས་ཡོད་པ་རྣམས་འདིར་སྤྲོས་སོ། །207 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཆིམས་མཛོད་ལས། དགེ་བ་སྐྱེས་ཐོབ་རྣམས་དང་ཉོན་མོངས་ཅན་ཕན་ཚུན་སྐལེ་མཉམ་དུ་བསྟན་དེ། དགེ་བ་སྐྱེས་ཐོབ་ཆུང་ངུའི་སྐལ་མཉམ་ཉོན་མོངས་ཅན་ནི་དགེ་རྩ་གཅོད་པ་དང་གཉེན་པོས་སྤོང་བའི་དུས་ལྟ་བུའོ། །ཞེས་པ་ལ། ཁ་ཅིག དགེ་བ་སྐྱེས་ཐོབ་ཀྱི་སྐལ་མཉམ་ལ་ཉོན་མོངས་ཅན་ཡོད་པ་དེའི་དོན་དུ་འགྲོ་ཟེར་ཏེ་དེའི་རྒྱུ་མཚན་ཚིག་ལ་གསལ་བའི་ཕྱིར་ཞེ་ན། ཁོ་ན་རེ།དེའང་མི་འཐད་པར་སེམས་ཏེ། དེ་ནི་སྐྱེས་ཐོབ་དགེ་བ་ཆུང་འབྲིང་རྣམས་ཕན་ཚུན་སྐལ་མཉམ་གྱི་རྒྱུ་བྱེད་ལ། དེ་བཞིན་དུ་ཉོན་མོངས་ཅན་ལའང་དེ་བཞིན་དུ་འདྲ་བ་ལ་བྱེད་དགོས་སམ་སྙམ་སྟེ་དེའི་དོན་བརྟག་ན་རིག་སྟེ། རང་འགྲེལ་ལས།སྐྱེས་ནས་ཐོབ་པ་ཅན་གྱི་དགེ་བའི་ཆོས་རྣམས་ཀྱི་རྣམ་པ་དགུ་བོ་ཐམས་ཅད་་་་་་་ཕན་ཚུན་དུ་སྐལ་མཉམ་པའི་རྒྱུ་ཡིན་ཏེ། ཉོན་མོངས་པ་ཅན་རྣམས་ཀྱང་དེ་དང་འདྲའོ། །ཞེས་ཕྱོགས་གཅིག་པར་བསྟན་པར་གསལ་ལོ། །སྐྱེས་ཐོབ་དགེ་བ་ཆེན་པོས་སྐྱེས་ཐོབ་དགེ་བ་ཆུང་ངུའི་ཆུང་ངུའི་སྐལ་མཉམ་གྱི་རྒྱུ་བྱེད་པར་འདྲ་བ་ལ།ཁ་ཅིག དེའང་མི་འཐད་པར་སེམས་ཏེ། ཐོས་བསམ་ཅི་རིགས་ཀྱི་དགེ་བ་དག་གིས་ཡོན་ཏན་དམན་པའི་སྐལ་མཉམ་གྱི་རྒྱུ་མི་བྱེད་པའི་ཕྱིར། དེར་ཐལ།མཐའ་དཔྱོད་ལས། ཐོས་བསམ་བསྒོམ་གསུམ་གྱི་སྦྱོར་བྱུང་གི་ཡོན་ཏན་རྣམས་ཀྱང་དམན་པའི་རྒྱུ་མི་བྱེད་པར་མཉམ་པ་དང་ཁྱད་པར་ཅན་གྱི་རྒྱུ་བྱེད་པའི་་་་་་་ཕྱིར། ཞེས་ལེགས་གསུངས་བླ་མེད་དོ་ཟེར། ཁོ་ན་རེ། དེ་དག་གིས་སྐལ་མཉམ་གྱི་རྒྱུ་བྱེད་པ་ནི་ཁས་ལེན་པར་སྙམ་སྟེ། ཨ་ཁུ་ཚང་གི་མཛོད་མཐའ་དཔྱོད་ལས།དགེ་བ་སྐྱེས་ཐོབ་ཆེན་པོས་ཆུང་ངུའི་སྐལ་མཉམ་དང་ཉོན་མོངས་ཅན་ཆེན་པོས་་ཆུང་ངུའི་སྐལ་མཉམ་གྱི་རྒྱུ་བྱེད་པ་ནི། རིམ་བཞིན་དགེ་རྩ་གཅོད་པ་དང་། ཉོན་མོངས་གཉེན་པོས་སྤོང་བའི་དུས་སུ་སྔ་མ་ཆེན་པོས། ཕྱི་མ་ཆུང་ངུའི་རྒྱུ་བྱེད་པ་ལྟ་བུའོ། །ཞེས་འགྲེལ་དགོས་སོ། །ཞེས་པས་གཞུང་དོན་རྣམས་ཕྱོགས་གཅིག་ཏུ་208 ་

མཛོད་གནས་གཉིས་པ།བཀྲལ་བར་གསུངས་སོ། །ཁོ་ན་རེ། བརྟག་པར་བྱ་ན་ཆོས་དེས་དེ་ལ་སྐལ་མཉམ་གྱི་རྒྱུ་བྱེད་པ་ནི་དེ་དང་མཐོ་བ་དང་མཉམ་པ་དང་ཡོན་ཏན་སོགས་མཉམ་པ་ལ་་རྒྱུ་བྱེད་ཀྱི་གཞན་ལ་ནི་མིན་པར་འདྲ་སྟེ། ཡིག་ཆར། ཆུང་ངུའི་སྐལ་མཉམ་གྱི་རྒྱུ་མིན་ལ་མཐོ་དམན་མཉམ་པ་དང་ཁྱད་པར་ཅན་གོང་མའི་སྐལ་མཉམ་གྱི་རྒྱུ་ཡིན་པའི་ཕྱིར་ཏེ། རྩ་བར། མཉམ་དང་ཁྱདཔར་ཅན་གྱི་ཡིན། །ཞེས་དང་། ལམ་བདེན་མཉམ་པ་དང་ཁྱད་པར་གྱི་རྒྱུ་ཡིན་པར་མ་ཟད་འཇིག་རྟེན་པའི་དགེ་བ་་་་ལའང་མཉམ་པ་དང་ཁྱད་པར་ཅན་གྱི་སྐལ་མཉམ་གྱི་རྒྱུ་ཡོད་དེ། ཞེས་མང་བོས་བསྒྲུབ་པོ། །ཡང་ན། འགྲེལ་བ་མངོན་པའི་རྒྱན་ལས་ཀྱང་དེ་བཞིན་དུ་མཛད་དེ།དེ་ཉིད་ལས། ཟག་མེད་ཁོ་ནར་མ་ཟད་སྦྱོར་བྱུང་གི་དགེ་བ་ཟག་བཅས་ཐམས་ཅད་ཀྱང་མཉམ་པ་དང་ཁྱད་པར་ཅན་དེ་གཉིས་ཁོ་ནའི་སྐལ་མཉམ་གྱི་རྒྱུ་ཡིན་་་་ནོ། །ཞེས་གསལ་བས་སོ། །དེས་ན་ཡོན་ཏན་གོང་མས་དམན་པ་ལ་སྐལ་མཉམ་གྱི་རྒྱུ་མི་བྱེད་པར་འདྲའོ། །ཁ་ཅིག་མཆིམས་ཊཱིཀ་ཏུ་ཁོ་ནའི་སྒྲར་གསུངས་པ་ལ་བརྟག་དགོས་ཆེའང་ད་དུང་བརྗོད་པར་བྱ་སྟེ། རིན་ཆེན་སྒྲོན་མེ་ལྟར་འགྲེལ་བཤད་ཐམས་ཅད་གཅིག་མཐུན་ཡིན་པར་སྙམ་སྟེ། རང་འགྲེལ་ལས། སྐྱེས་ནས་ཐོབ་པ་ཅན་གྱི་དགེ་བའི་ཆོས་རྣམས་ཀྱི་རྣམ་པ་དགུ་བོ་ཐམས་ཅད་ཕན་ཚུན་དུ་་་སྐལ་བ་མཉམ་པའི་རྒྱུ་ཡིན་ཏེ། ཉོན་མོངས་པ་ཅན་རྣམས་ཀྱང་དེ་འདྲའོ། །ཞེས་དང་། རྩ་བར། སྦྱོར་བྱུང་དེ་གཉིས་ཁོ་ནའི་ཡིན། །ཞེས་པའི་ཤུགས་ལ་བསྟན་དོན་ནི། མཆན་ལས། ཤུགས་ལ་དགེ་བ་སྐྱེས་ཐོབ་རྣམས་དང་ཉོན་མོངས་ཅན་རྣམས་ཕན་ཚུན་སྐལ་མཉམ་དུ་བསྟན་ཏེ་དགེ་བ་སྐྱེས་ཐོབ་ཆུང་ངུའི་སྐལ་མཉམ་་ཉོན་མོངས་ཅན་ནི་དགེ་རྩ་གཅོད་པ་དང་གཉེན་པོས་སྤོང་བའི་དུས་ལྟ་བུའོ། །ཞེས་སོགས་སྒྲུབ་བྱེད་མང་དུ་བསྟན་ཏོ་ཟེར་བ་ལ་དཔྱོད།་ 209 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇིག་ལྟའི་རྒྱུ་མཐུན་གྱི་འབྲས་བུ་ཡིན་ན་འཇིག་ལྟ་དང་རྣམ་པ་ཀུན་་་་་་མཐུན་པས་ཁྱབ་པའི་ཕྱིར། འདོད་ན། འདོད་པའི་སྡུག་བསྔལ་མཐོང་སྤང་གི་ཆགས་རྒྱལ་སོགས་ཆོས་ཅན། འཇིག་ལྟ་དང་རྣམ་པ་སོགས་འདྲ་བར་ཐལ།འཇིག་ལྟའི་སྐལ་མཉམ་གྱི་འབྲས་བུ་ཡིན་པའི་ཕྱིར། རྩ་བའི་ཁྱབ་པ་ཡོད་དེ།བསྡུས་དོན་དང་མཆིམས་ཊཱིཀ་སོགས་ཀྱིས་འགྲུབ་པའི་ཕྱིར་ཟེར།སྐལ་མཉམ་གྱི་རྒྱུ་ལ་དུས་གསུམ་འཇོག་པར་མཁས་པ་ཁ་ཅིག་གིས་་་་་་་་་་བཞེད་པར་འདྲ་སྟེ། དེ་ལ་མ་འོངས་པའང་ཡོད་པའི་ཕྱིར་ཟེར་ན། དེ་ནི་འཐད་པར་མ་ངེས་ཏེ། ཀུན་འགྲོ་སྐལ་མཉམ་དུས་གཉིས་པ། །ཞེས་སོ་ཞེ་ན། ཁོ་ན་རེ།སྐལ་མཉམ་གྱི་རྒྱུ་ལ་མ་འོངས་པ་ནི་རིགས་པས་བསྒྲུབ་སླ་སྟེ། མ་འོངས་པ་མི་སྐྱེ་བའི་མ་སྒྲིབ་ལུང་མ་བསྟན་ལ་སྐལ་མཉམ་གྱི་རྒྱུ་ཡོད་པར་འདྲ་བའི་ཕྱིར། མ་གྲུབ་ན། དེ་ལ་རྒྱུ་མཐུན་གྱི་འབྲས་བུ་སེམས་ཀྱི་རྗེས་འཇུག་བཅུ་གང་རུང་རིམ་བཞིན་དུ་གྲུབ་པར་གཟུང་རིགས་པའི་ཕྱིར། རང་འགྲེལ་ལས། དེ་ལྟར་ན་རྒྱུ་བཅུས་སེམས་ཀྱི་རྗེས་སུ་འཇུག་པ་ཞེས་བྱའོ། །ཞེས་པ་ལ་ཡིག་ཆར་དེའི་དོན་དུ་བཀྲལ་ནས་སེམས་ལ་རྒྱུ་བཅུས་ཁྱབ་པར་བསྟན་སྙམ་པས་མ་འོངས་པ་མི་སྐྱེ་བའི་མ་སྒྲིབ་ལུང་མ་བསྟན་ལ་རྒྱུ་བཅུ་དང་རྒྱུ་མཐུན་གྱི་འབྲས་བུ་སོགས་འཇོག་པར་་་་འགྲེལ་བཤད་དག་གི་དགོངས་པ་ཡིན་ཟེར་ན། ཁོ་ན་རེ། དེ་ཤིན་ཏུ་མི་འཐད་པར་གོ་སྟེ། འགྲེལ་བ་མངོན་པའི་རྒྱན་ལས། མི་སྐྱེ་བའི་ཆོས་ཅན་ལ་ནི་དུས་གཅིག་པ་ཙམ་མ་གཏོགས་པ་སྐྱེ་བ་དང་། གནས་པ་དང་འགག་པ་གཅིག་པའང་མི་སྲིད་པའི་ཕྱིར་རོ། །ཞེས་ཆེས་གསལ་བར་བཀོད་པས་ཐེ་ཚོམ་གྱི་ཡུལ་དུ་མི་འགྱུར་རོ་ཟེར། ཁོ་ན་རེ། སྐལ་མཉམ་གྱི་རྒྱུ་ལ་མ་འོངས་པ་ནི་ཤེས་པར་འགྱུར་ཏེ། རིགས་པས་བརྟག་ན་ཡོད་པར་རིགས་པའི་ཕྱིར། དེར་ཐལ། མ་འོངས་པའི་དགེ་བ་ཟག་བཅས་སོགས་མ་འོངས་པ་གང་ཞིག་སྐལ་མཉམ་གྱི་རྒྱུ་ཡིན་པའི་ཕྱིར།210 ་

མཛོད་གནས་གཉིས་པ།དང་བོ་སླ། གཉིས་པ་དེར་ཐལ། རང་དང་རིགས་འདྲའི་རྒྱུ་བྱེད་པའི་ཕྱིར། མ་གྲུབ་ན། དེར་ཐལ། དགེ་བ་ཟག་བཅས་ཕྱི་མ་ད་ལྟ་བ་སྐྱེད་པར་བྱེད་པའི་ཕྱིར།མ་གྲུབ་ན། དགེ་བ་ཟག་བཅས་ད་ལྟ་བ་ཆོས་ཅན། རྒྱུ་མཐུན་གྱི་འབྲས་བུ་མིན་པར་ཐལ། དེའི་ཕྱིར། ཡང་ན་དེ་ཆོས་ཅན། རང་སྐྱེད་བྱེད་ཡིན་ན་རང་དང་དུས་མཉམ་པས་ཁྱབ་པར་ཐལ། དེའི་ཕྱིར། ཡང་ན་སྐྱེ་འགྱུར་མ་འོངས་པ་མེད་པར་ཐལ། དེའི་ཕྱིར་ཟེར་ན། ཁོ་ན་རེ། སྐྱེ་འགྱུར་གྱི་དགེ་བ་ཟག་བཅས་གྲུབ་ཀྱང་དེ་སྐལ་མཉམ་གྱི་རྒྱུ་མིན་པས་སྐྱོན་དོགས་མེད་པའི་ཕྱིར་ཟེར་བའང་ཡོད་ལ།གཞུང་ལས་ཀུན་འགྲོ་སྐལ་མཉམ་དུས་གཉིས་པ། །ཞེས་འགྲེལ་དག་གིས་སོ་ཞེ་ན།ཁོ་ན་རེ། སྐྱེ་འགྱུར་མ་འོངས་པའི་དགེ་བ་དེ་སྐལ་མཉམ་གྱི་རྒྱུ་མིན་པར་འཐད་པ་སོགས་མིན་ཏེ། དེ་ལ་སྐལ་མཉམ་གྱི་རྒྱུའི་དོན་ཚང་བའི་ཕྱིར། དེར་ཐལ།དེས་རིགས་འདྲའི་རྒྱུ་བྱེད་པའི་ཕྱིར། མ་གྲུབ་ན། གྲངས་མང་བོར་སོང་སྟེ་རྩོད་སླ་ལ། མ་ཁྱབ་ན་ཡིག་ཆས་འགྲུབ་སླ་སྟེ། དེ་ལས། རྒྱུ་དེས་རང་དང་རིགས་འདྲའི་རྒྱུ་བྱེད་པ་དེ། དེའི་སྐལ་མཉམ་གྱི་རྒྱུའི་དོན་ཡིན་པའི་ཕྱིར། ཞེས་གསལ་བཤད་མཛད་དོ་ཟེར། སྒོམ་སྤང་ཉོན་མོངས་ལ་ཀུན་འགྲོའི་རྒྱུ་ཡོད་མེད་དཔྱད་པའི་རྣམ་གྲངས་མང་ངོ་། །རྣམ་སྨིན་གྱི་རྒྱུའི་འབྲས་བུ་ཡིན་ན་ལུང་མ་བསྟན་ཡིན་པས་ཁྱབ་པའི་་་་་་ཕྱིར། བྱས་པ་ལ་ཁོ་ན་རེ། དགེ་བ་ཟག་བཅས་སྐད་ཅིག་གཉིས་པ་ཆོས་ཅན།དེར་ཐལ། དེའི་ཕྱིར། ཁ་ཅིག རྣམ་སྨིན་གྱི་འབྲས་བུ་ལ་མ་སྒྲིབ་ལུང་མ་བསྟན་གྱིས་ཁྱབ་པ་ནི་གོ་དོན་གཞན་ཡོད་དེ། ཁྱད་ཆོས་གསུམ་ལྡན་གྱིས་གྲུབ་པའི་ཕྱིར།ཡིག་ཆར། རྣམ་སྨིན་གྱི་འབྲས་བུ་ལ་ཁྱད་ཆོས་གསུམ་ལྡན་ཡིན་དགོས་ཏེ། ངོ་བོ་མ་བསྒྲིབས་ལུང་མ་བསྟན་ཡིན་པ། སེམས་ཅན་དུ་བརྗོད་པའི་གཞི་ལ་ཡོད་པས་སེམས་ཅན་གྱི་རྒྱུད་ཀྱིས་བསྡུས་པ། ལུང་བསྟན་གྱི་དགེ་མི་དགེ་གང་རུང་ལས་211 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིས་ཏེ། དེ་མ་ཐག་མ་ཡིན་པར་འབྱུང་བ་གསུམ་ཡིན་དགོས་པའི་ཕྱིར། ཞེས་གོ་ཚུལ་ཆེས་མང་བས་གཞན་འཁྲུལ་བ་མི་མངའོ། །ཁོ་ན་རེ། དེའང་དཔྱད་པའི་གཞི་ནི་དེར་ངེས་ཏེ་དགེ་བ་ཟག་བཅས་ཀྱི་འབྲས་བུ་ལ་རྣམ་སྨིན་གྱི་འབྲས་བུས་་་ཁྱབ་པ་འཛིན་མི་རིགས་པ་དོན་གྱིས་བསྒྲུབ་ན་དེའང་རྩ་འགྲེལ་དག་གི་དགོངས་་པ་འགྲོ་དཀའ་སྟེ། རྩ་བར། རྣམ་སྨིན་ལུང་དུ་མ་བསྟན་ཆོས། །ཞེས་དང་། གང་སྤེལ་ལས། རྒྱུ་གང་ལ་རྣམ་པར་སྨིན་པའི་རྒྱུ་ཡོད་པ་དེ་ཁོ་ནར་འབྱུང་བའི་ཕྱིར།དེ་དང་འདྲ་བ་གཞན་གྱིས་མྱོང་བ་མེད་པའི་ཕྱིར་རོ། །ཞེས་གསལ་ལོ་ཞེ་ན། ཁོ་ན་རེ། རྣམ་སྨིན་གྱི་འབྲས་བུ་ལ་སེམས་ཅན་གྱིས་བསྡུས་པ་ཁོ་ནས་ཁྱབ་པའང་དཀའ་སྟེ། དེ་སངས་རྒྱས་ཀྱི་སར་མེད་པར་འཛིན་མི་རིགས་པའི་ཕྱིར། དེར་ཐལ། དེའི་རྒྱུད་ཀྱི་དགེ་བ་ཟག་བཅས་ཀྱི་འབྲས་བུ་རྣམ་སྨིན་དེ་སངས་རྒྱས་འཕགས་པའི་རྒྱུད་ལ་མེད་ན་རིགས་པས་འཕེན་ཚུལ་སླ་བའི་ཕྱིར་ཟེར། ཡང་ན།རྣམ་སྨིན་གྱི་འབྲས་བུ་ལ་རྒྱུད་ཀྱིས་བསྡུས་པས་ཁྱབ་ན། ཁོ་ན་རེ། དགེ་བ་ཟག་བཅས་དང་མི་དགེ་བ་ཅི་རིགས་ཀྱི་འབྲས་བུ་ལ་རྒྱུད་ཀྱིས་བསྡུས་པས་ཁྱབ་པར་་་་འཛིན་ཨེ་དགོས་མི་དགོས་ན་དེ་དག་རྣམ་སྨིན་གྱི་རྒྱུ་མིན་པར་འགྱུར་ལ། དགོས་ན་བསམ་བཞིན་དུ་གཙུག་ལག་ཁང་དང་དགེ་འདུན་གྱི་སྡེ་སོགས་ལ་མེས་བསྲེག་་པར་བྱས་པ་དེའི་འབྲས་བུ་མིན་པར་འགྱུར་བ་དང་། གཞན་དུ་ན་གང་ཟག་དེ་ལ་དེས་དབང་གི་ལས་ངན་སོགས་མ་བྱུང་བར་ཐལ་བས་སོ་ཞེ་ན། གཞན་དག་གིས་དེའང་གོ་བདེ་བ་ཞིག་གི་ཕྱོགས་སུ་མིན་ནམ་སྙམ་སྟེ། རྣམ་སྨིན་གྱི་འབྲས་བུ་ལ་རྒྱུད་ཀྱིས་བསྡུས་པས་ཁྱབ་པ་རྩ་འགྲེལ་གྱི་དགོངས་པ་རྨ་མེད་པ་ཡིན་ཏེ།རྩ་བར། སེམས་ཅན་བརྗོད། ཅེས་དང་། ཡིག་ཆར། སེམས་ཅན་དུ་བརྗོད་པའི་གཞི་ལ་ཡོད་པས་སེམས་ཅན་གྱི་རྒྱུད་ཀྱིས་བསྡུས་པ། ཞེས་སོགས་བྱུང་ངོ་། །དབང་རྟུལ་གྱི་ལམ་གྱིས་དབང་རྣོན་གྱི་ལམ་གྱི་སྐལ་མཉམ་གྱི་རྒྱུ་བྱེད་པ་་212 ་

མཛོད་གནས་གཉིས་པ།ཡོད་པའི་ཕྱིར། ཁ་ཅིག དེ་ཡོད་ཆོག་པར་འདྲ་སྟེ། དད་པའི་རྗེས་འབྲང་གིས་ཆོས་ཀྱི་རྗེས་འབྲང་གི་ལམ་གྱི་སྐལ་མཉམ་གྱི་རྒྱུ་བྱེད་པའི་ཕྱིར་ཏེ། མཆིམས་མཛོད་ལས། དད་པས་རྗེས་འབྲང་ནི་རང་ཉིད་དང་། ཆོས་ཀྱི་རྗེས་འབྲང་དང་།དད་མོས་དང་། མཐོང་ཐོབ་དང་། དུས་ཀྱིས་རྣམ་པར་གྲོལ་བ་དང་། དུས་དང་མི་སྦྱོར་བར་རྣམ་པར་གྲོལ་བ་དྲུག་གི་ཡིན་པ་ལ་སོགས་པའོ། ཞེས་གསུངས་ཟེར་བ་ལ། ཁ་ཅིག དད་པའི་རྗེས་འབྲང་གི་ཟག་མེད་ལམ་བདེན་གྱི་སྐལ་མཉམ་གྱི་འབྲས་བུ་གྱུར་བའི་ཆོས་ཀྱི་རྗེས་འབྲང་གི་ལམ་ཡོད་པར་ཐལ། དེའི་ཕྱིར།འདོད་ན། དེ་འདྲའི་ཆོས་ཀྱི་རྗེས་འབྲང་གི་ལམ་དེ་རྒྱུད་ལྡན་ཡོད་པར་ཐལ།དེའི་ཕྱིར། འདོད་མི་ནུས་ཏེ། དེ་ལ་དབང་བོ་རྣོ་རྟུལ་གང་གི་ཡང་དེ་མེད་པའི་ཕྱིར་ཟེར་ན་དཔྱོད། ཁ་ཅིགརྒྱུ་དྲུག་ཅི་རིགས་ཀྱིས་འབྲས་བུ་བསྐྱེད་པའམ་འཕེན་པའི་ནུས་པ་གསར་དུ་གྲུབ་པ་ནི་འབྲས་བུ་འཛིན་པའི་དོན་དུ་བཤད་དགོས་སོ་ཞེ་ན། ཁོ་ན་རེ། དེ་ནི་འབྲས་བུ་དེ་འཕེན་པའི་ནུས་པ་གསར་དུ་གྲུབ་པ་ནི་དེ་འཛིན་པའི་དོན་དུ་་་་་་ངེས་པར་དཀའ་སྟེ། འབྲས་བུ་དེ་འཕེན་པའམ་བསྐྱེད་པར་བྱ་བ་ཅི་རིགས་ཀྱིས་དེའི་དོན་དུ་འཛིན་རིགས་པའི་ཕྱིར། མ་གྲུབ་ན། དེར་ཐལ། ཡིག་ཆར། འབྲས་བུ་འཛིན་པའི་དོན་ཡོད་དེ། འབྲས་བུ་དེ་འཕེན་པའམ། དེ་བསྐྱེད་པར་བྱ་བའམ་ས་བོན་གནས་པའི་དོན་ཡིན་པའི་ཕྱིར། རྒྱལ་སྲས་མ་ལས། འཛིན་ཞེས་བྱ་བ་ནི་འཕེན་པར་བྱེད་པ་སྟེ། ས་བོན་གྱི་དངོས་པོ་ཉེ་བར་གནས་ཞེས་བྱ་བའི་ཐ་ཚིག་གོ་ཞེས་སོ་ཟེར། རྒྱུ་དྲུག་ལས་སྐལ་མཉམ་ཀུན་འགྲོའི་རྒྱུ་ད་ལྟ་བ་དང་བྱེད་རྒྱུ་ལྷན་མཚུངས་ཀྱི་རྒྱུ་དག་གིས་འབྲས་བུ་འབྱིན་འཛིན་གཉིས་ཀ་དུས་་་་་་་་་མཉམ་དུ་བྱེད་པར་སེམས་ཏེ། རྩ་བར། གཉིས་ནི་རབ་ཏུ་འབྱིན་པར་བྱེད། །ད་ལྟར་གྱི་དང་། ཞེས་བཤད་རྒྱུ་ལ། འབྱིན་འཛིན་རིམ་ཅན་དུ་བསྐྱེད་དགོས་པ་ནི་213 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྣམ་སྨིན་སྐལ་མཉམ་ཀུན་འགྲོའི་རྒྱུ་འདས་པ་རྣམས་དག་གིས་བྱེད་པར་འདྲ་སྟེ།རྩ་བར། གཉིས་ནི་རབ་ཏུ་འབྱིན་པར་བྱེད། །ད་ལྟར་གྱི་དང་འདས་པ་དག །གཅིག་ནི་འདས་པས་འབྱིན་པར་འགྱུར། །ཞེས་པ་དག་གིས་སོ། །ཁ་ཅིག་གིས།བཤད་ཚུལ་དེ་ནི་ཁྱབ་པ་མ་ངེས་ཏེ། སྐལ་མཉམ་གྱི་རྒྱུ་ད་ལྟར་བ་ལ་སྐལ་མཉམ་གྱི་འབྲས་བུ་འབྱིན་པས་ཁྱབ་པ་མ་ངེས་པའི་ཕྱིར། དེར་ཐལ། དགྲ་བཅོམ་ལས་ཉམས་མ་ཐག་པའི་ཉོན་མོངས་ད་ལྟར་བ་དང་། དགེ་རྩ་མཚམས་སྦྱར་མ་ཐག་པའི་དགེ་བ་ད་ལྟ་བ་དག་གིས་ནི་འབྲས་བུ་འབྱིན་ཀྱང་མི་འཛིན་པར་ཤེས་སླ་་་་་་བའི་ཕྱིར། དེར་ཐལ། སྐལ་མཉམ་གྱི་འབྲས་བུ་འབྱིན་འཛིན་ལ་སྦྱར་བའི་མུ་རེ་བཞིས་ཤེས་པའི་ཕྱིར། ཁ་ཅིག བྱེད་རྒྱུ་མ་གཏོགས་པའི་རྒྱུ་ལྔ་དག་གིས་འབྲས་བུ་ད་ལྟར་བ་ཁོ་ནར་འཛིན་པ་ཡིན་སྙམ་སྟེ། ཡིག་ཆར། བྱེད་རྒྱུ་མ་གཏོགས་པའི་རྒྱུ་ལྔ་བོ་ད་ལྟར་བ་ཁོ་ནས་འབྲས་བུ་འཛིན་པའི་ཕྱིར། ཤེས་བྱེད་སོགས་དེར་གསལ་བའི་ཕྱིར། ཁོ་ན་རེ། དེ་ལྟར་ཁྱབ་པའང་མ་ངེས་པར་ཐལ། སྐལ་མཉམ་དང་ཀུན་འགྲོའི་རྒྱུ་གཉིས་ཀྱིས་ནི་འདས་པའི་འབྲས་བུ་འཛིན་པའི་ཕྱིར། དེར་ཐལ། འདས་པའི་འབྲས་བུ་སོགས་འཕེན་པར་བྱེད་པའི་ཕྱིར། ཁྱབ་པར་འབྲས་བུ་འཛིན་པའི་དོན་ལས་འཐད་པའི་ཕྱིར། ཁ་ཅིག ཤིན་ཏུ་ངེས་ཏེ། གང་སྤེལ་ལས། འབྲས་བུ་འཛིན་ཞེས་བྱ་བ་ནི་འབྲས་བུ་འཕེན་པ་ཏེ། ཞེས་གསལ་ལོ། ཁོ་ན་རེ། འབྲས་བུ་འཕེན་ན་འབྲས་བུ་དེ་འཛིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། དགེ་རྩ་ཆད་པ་ཉིང་མཚམས་སྦྱར་བའི་དང་བོའི་ཐོབ་པ་ཆོས་ཅན། འབྲས་བུ་འཛིན་པར་ཁས་ལེན་རིགས་པར་ཐལ། དེས་འབྲས་བུ་འཕེན་པར་བྱེད་པའི་ཕྱིར། ཁྱབ་པ་གོང་དག་གིས་ཁས་བླངས་དང་འགྲེལ་བཤད་སོགས་ཀྱི་གསུངས་ཚུལ་ཡིན་པར་གྲགས་པའི་ཕྱིར་ན། ཁོ་ན་རེ། དེ་མི་འཐད་པར་ཤིན་ཏུ་ངེས་ཏེ་མཐའ་དཔྱོད་ལས། དེའི་འབྲས་བུ་འབྱིན་ལ་མི་214 ་

མཛོད་གནས་གཉིས་པ།འཛིན་པ་དགེ་རྩ་ཆད་པ་ཉིང་མཚམས་སྦྱོར་བའི་དང་བོའི་ཐོབ་པ་གང་ཡིན་ལྟ་་་་བུ་དང་། ཞེས་གསལ་ལོ། །ཡང་དེ་ཉིད་ལས། གཉིས་པ་གྲུབ་སྟེ། དེ་ཉིང་མཚམས་སྦྱོར་བའི་ཐོག་མའི་དུས་དགེ་བའི་རྒྱུན་སྐྱེད་པས་ན་རྒྱུ་མཐུན་འབྱིན་་་་་་ཀྱང་སྔར་བཟུང་ཟིན་པས་མི་འཛིན་པའི་ཕྱིར། ཞེས་ལེགས་གསུང་ཡིན་ཟེར་ན།ཁོ་ན་རེ། དེའང་བརྟག་དགོས་ཏེ། མུ་གཉིས་པ་ལ་ནི་སྐྱོན་དང་བཅས་པའི་ཕྱིར།དེར་ཐལ། ཡིག་ཆ་རང་ལས། མུ་གཉིས་པ་ལ་ནི་སྐྱོན་དང་བཅས་པའི་ཕྱིར།དེར་ཐལ། ཡིག་ཆ་རང་ལས། མུ་གཉིས་པ་འདི་ལ་སྐྱོན་ཆགས་པ་ཡོད་པར་འདོད་དེ། རྒྱལ་སྲས་མ་ལས། མུ་གཉིས་པ་བསྟན་པ་འདི་སྐྱོན་དང་བཅས་པ་ཡིན་ཏེ། ཞེས་སོགས་ཀྱི་དོན་ལ་བརྟག་དགོས་སོ། །དེས་ན་ལྷན་མཚུངས་ཀྱི་རྒྱུ་ལ་རང་གི་འབྲས་བུ་རང་དང་དུས་མི་མཉམ་པའང་ཡོད་དམ་སྙམ་ན། ཁོ་ན་རེ།དེའང་ཁས་ལེན་པར་དཀའ་སྟེ་དེ་དག་འདས་པ་ཡིན་པས་རྩ་བར་དེའི་ཕྱོགས་་་་་གཞན་དུ་བསྟན་པའི་ཕྱིར་ཏེ། ལྔ་བོ་ད་ལྟར་འབྲས་བུ་འཛིན། །ཞེས་པས་ཀྱང་དེ་ལས་གཞན་བསྟན་པས་དཔྱད་དགོས་སོ་ཟེར། ཁ་ཅིག འབྲས་བུ་འཛིན་ན་ད་ལྟ་བ་འཛིན་པས་ཁྱབ་པར་ཐལ། དེའི་ཕྱིར། འདོད་ན། ལྷན་མཚུངས་ཀྱི་རྒྱུ་འདས་པ་རྣམས་ཆོས་ཅན། ད་ལྟ་བ་ཡིན་པར་ཐལ། འབྲས་བུ་འབྱིན་འཛིན་གཉིས་ཀའི་དོན་བྱེད་པའི་འདུས་བྱས་ཡིན་པའི་ཕྱིར། ཁྱབ་པར་ཐལ། ལྔ་བར། གསུམ་པ་བཟང་སྟེ་བྱ་བ་ཡིས། །ཞེས་བསྒྲུབ་ཚུལ་མཁས་པའི་དབང་བོ་འགའ་ཞིག་གིས་བཀོད་ལ། ཁོ་ན་རེ། འབྲས་བུ་འཛིན་པའི་བྱ་བ་བྱེད་པ་ལ་ནི་ད་ལྟ་བར་བྱ་བ་བྱེད་པ་ནི་མ་ངེས་ཏེ་དགེ་རྩ་ཆད་ཁའི་ཆུང་ངུའི་ཆུང་ངུ་ནི་དེར་འཛིན་པར་ཡིག་་ཆ་ལྟར་ལ། དེ་ལ་ད་ལྟ་བས་ཁྱབ་པ་མ་ངེས་པའི་ཕྱིར་ན་དཔྱད་པའི་སྒོ་སྟོན་ཀྱང་འགྲེལ་བ་རྣམས་ཀྱི་ཚིག་ལ་གསལ་ལོ། །ཁ་ཅིག རྣམ་སྨིན་གྱི་རྒྱུ་འདས་པ་དག་གིས་སྤྱིར་འབྲས་བུ་འབྱིན་215 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཛིན་གཉིས་ཀ་བྱེད་ཀྱང་། རང་གི་འབྲས་བུ་འབྱིན་འཛིན་གཉིས་ཀ་མི་བྱེད་པའི་ཁྱད་པར་ཟེར་ན། ཁོ་ན་རེ། དེའང་མཐའ་གཅིག་ཏུ་འཐད་པར་མ་ངེས་ཏེ།ལྔ་བོ་ད་ལྟ་འབྲས་བུ་འཛིན། །ཞེས་དང་། གཞན་དུ་ན་འབྲས་བུ་འབྱིན་ན་འབྲས་བུ་འཛིན་པས་ཁྱབ་པ་ཁས་ལེན་པར་ཐལ་བས་སོ། །ཁ་ཅིག དགེ་རྩ་ཆད་པ་ཉིང་མཚམས་སྦྱར་བའི་དང་བོའི་ཐོབ་པ་དེས་ཀྱང་འབྲས་བུ་འཛིན་པར་འདྲ་་སྟེ། འབྲས་བུ་འཛིན་པའི་དོན་གྲུབ་པའི་ཕྱིར་ན་དཔྱད། ཡིག་ཆ་ལས་མུ་བཞི་གསུངས་པ་ནི་དགེ་སོགས་སྤྱིའི་དབང་དུ་བྱས་པ་ཡིན་ཏེ། ཨ་ཁུ་ཚང་གི་མཐའ་དཔྱོད་རིན་ཆེན་སྒྲོན་མེ་ལས། ཡིག་ཆ་རྣམས་སུ་སྐལ་མཉམ་གྱི་འབྲས་བུ་འཛིན་འབྱིན་ལ་མུ་བཞི་གསུངས་པ་ནི། དགེ་སོགས་སྤྱིའི་སྐལ་མཉམ་གྱི་འབྲས་བུ་འཛིན་འབྱིན་གྱི་གནས་སྐབས་ལ་མུ་རྩི་བ་ཡིན་ཏེ། མུ་བཞི་བ་ལ་དགེ་རྩ་ཆད་པའི་གནས་སྐབས་བཞག་པའི་ཕྱིར་དང་། ཞེས་པས་གོ་སླ་བར་བྱས་སོ། །མཐའ་དཔྱོད་ལས། གསུམ་པ་བསྒྲིབས་ལ་ལུང་མ་བསྟན་གྱི་འབྲས་བུ་འཛིན་འབྱིན་ལ་མུ་བཞི་ཡོད་དེ་དགྲ་བཅོམ་ཐོབ་ཁ་མའི་སྒོམ་སྤང་ཉོན་མོངས་ཆུང་ངུའི་ཆུང་དུའི་ཐོབ་པ་དེ་བསྒྲིབས་ལ་ལུང་མ་བསྟན་གྱི་སྐལ་མཉམ་གྱི་འབྲས་བུ་འཛིན་ལ་མི་་་་་་་འབྱིན་པའི་མུ་དང་། ཞེས་གསུངས་པ་ལ། དེ་ཆོས་ཅན། འབྲས་བུ་འཕེན་པ་སོགས་བྱེད་པར་ཐལ། དེའི་ཕྱིར། ཁྱབ་པ་དེའི་དོན་ལས་ཤེས་སོ་ཞེ་ན། ཁོ་ན་རེ།དེ་ཆོས་ཅན། སྐལ་མཉམ་གྱི་རྒྱུར་ཐལ། དམ་བཅའ་དེའི་ཕྱིར། འདོད་ན། རང་གི་འབྲས་བུ་རིགས་འདྲར་ཕྱི་མ་བསྐྱེད་པར་ཐལ། སྐལ་མཉམ་གྱི་རྒྱུ་ཡིན་ཚུལ་དེའི་ཕྱིར། ཁྱབ་པ་ཡོད་དེ། སྐལ་མཉམ་རྒྱུ་ནི་འདྲ་བའོ། །ཞེས་སོ་ཞེ་ན་ཐམས་ཅད་ཕྱོགས་གཅིག་ཏུ་གནས་པ་ཁས་ལེན་པར་མིན་སྙམ་ཟེར། སྐལ་མཉམ་གྱི་འབྲས་བུ་འབྱིན་འཛིན་ལ་མུ་རེ་བཞི་སྡོམ་ལས་བཞི་བཞི་བྱས་པའི་རེ་བཞིའོ། །ཞེས་གསུངས་པ་མུ་རེ་བཞིའི་གྲངས་ངེས་པ་ཡིན་མིན་དཔྱད་དགོས་ཏེ། མཐའ་216 ་

མཛོད་གནས་གཉིས་པ།དཔྱོད་ལས། བཞི་བ་མ་བསྒྲིབས་ལུང་མ་བསྟན་ལ་སྐལ་མཉམ་གྱི་འབྲས་བུ་འཛིན་འབྱིན་མུ་བཞིའི་གསུམ་ཡོད་དེ། ནས། འབྱིན་ལ་མི་འཛིན་པ་མེད་དེ།མ་བསྒྲིབས་ལུང་མ་བསྟན་ཡོངས་སུ་མ་འདས་ཀྱི་བར་དུ་ཉེ་བར་འཛིན་པའི་ཕྱིར།ཞེས་གསུངས་པས་སོ། །དེས་ན་དཔྱད་དགོས་པས་སོ་ཞེ་ན་རིན་ཆེན་སྒྲོན་མེ་རུ་ཞིབ་ཆ་གསུངས་ཡོད་པས་ཤེས་པར་གྱིས་སོ། ། ཡང་ན་དམིགས་བཅས་ལ་སྦྱར་ནས་རྩི་ཚུལ་དེར་གསལ་བས་རྩི་སླའོ། །སེམས་ཡིན་ན་དེ་མ་ཐག་རྐྱེན་ཡིན་པས་ཁྱབ་པའི་ཕྱིར་བྱས་པ་ལ་ཁོ་ན་་་་རེ། དགྲ་བཅོམ་ཐ་མའི་སེམས་ཆོས་ཅན། དེར་ཐལ། དེར་ཕྱིར། འདོད་མི་རིགས་ཏེ། ཐ་མ་མིན་མཚུངས་དེ་མ་ཐག། ཅེས་སོ་ཟེར་ན། ཁ་ཅིག དེའང་འཐད་པར་མིན་སྙམ་སྟེ། སེམས་ལ་དེ་མ་ཐག་རྐྱེན་གྱིས་ཁྱབ་པར་འཛིན་རིགས་པའི་ཕྱིར། དེར་ཐལ། སེམས་ཡིན་ན་དྲུག་པ་ཡིད་ཀྱི་རྣམ་ཤེས་ཀྱི་རྟེན་བདག་རྐྱེན་དབང་བོ་ཡིན་པས་ཁྱབ་པའི་ཕྱིར། དེར་ཐལ། རྩ་བར། དྲུག་པོ་འདས་མ་ཐག་པ་ཡི། །རྣམ་ཤེས་གང་ཡིན་དེ་ཡིད་དོ། །ཞེས་དང་། དྲུག་པའི་རྟེན་ནི་རབ་བསྒྲུབ་ཕྱིར། །ཞེས་སོ། །ཁོ་ན་རེ། དེའང་འདོད་དཀའ་སྟེ། མཆིམས་མཛོད་ལས།མུ་དང་བོ་ནི་མེད་དེ། ཡིད་ཤེས་ཀྱི་རྟེན་གང་ཡིན་པ་དེ་དེའི་མཚུངས་པ་དེ་མ་ཐག་རྐྱེན་ཀྱང་ཡིན་པའི་ཕྱིར་། ཞེས་སོ། །དྲུག་པ་ཡིད་ཀྱི་རྣམ་ཤེས་ཀྱི་བདག་རྐྱེན་གྱི་དབང་བོ་དང་དེ་མ་ཐག་རྐྱེན་ལ་མུ་རྩིས་པ་ཡིན་ནམ་སྙམ་པས་དཔྱད་གཞི་མང་ཞིང་མང་དོགས་ནས་མ་བྲིས།སེམས་སེམས་བྱུང་གང་རུང་ལ་རྐྱེན་བཞི་ལས་བྱུང་བས་ཁྱབ་པའི་ཕྱིར་ན། འོ་ན།མ་འོངས་པ་གཏནཅི་མི་སྐྱེ་བའི་སེམས་སེམས་བྱུང་དག་ཀྱང་དེར་ཐལ། དེའི་ཕྱིར།འདོད་མི་ནུས་ཏེ། དེ་སྐྱེ་བའི་རྐྱེན་མེད་པའི་ཕྱིར་ཏེ། དེ་མ་སྐྱེས་པ་ཡིན་པའི་ཕྱིར་ཟེར། ཆགས་སོགས་ཀྱི་དེ་མ་ཐག་རྐྱེན་དུ་གྱུར་བའི་འདོད་ཆགས་མེད་པའི་217 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དགེ་རྩ་སོགས་ཡོད་པའི་ཕྱིར་བྱས་པ་ལ་ཁ་ཅིག དེའང་མི་འཐད་པར་ཐལ དེ་ལ་ཕན་འདོགས་པར་མིན་སྙམ་པའི་ཕྱིར་ཏེ། དེ་འཇིག་པར་བྱེད་པའི་རྒྱུ་ཡིན་པའི་ཕྱིར། དེ་འཇིག་བྱེད་དང་སྐྱེད་བྱེད་ཀྱི་གཞི་མཐུན་དུ་འཛིན་པ་མཁས་པའི་དྲི་ཙམ་ཡང་མི་སྲིད་དོ་ཞེ་ན། དཔྱད་པར་བྱ་ན་དེ་འང་འཐད་པར་མི་རིགས་ཏེ།འདོད་ཆགས་ཀྱི་འཇུག་ཐོགས་སུ་འདོད་ཆགས་མེད་པའི་དགེ་རྩ་སོགས་འབྱུང་་་་བའི་ཕྱིར་ཏེ་འོག་ཏུ་སྤྲོ་བར་བྱ།ཤེས་པ་ཡིན་ན་དམིགས་རྐྱེན་དང་བཅས་པས་ཁྱབ་ཟེར་བ་ལ རི་བོང་རྭ་འཛིན་རྟོག་པ་ཆོས་ཅན། དེར་ཐལ། དེའི་ཕྱིར། ཁོ་ན་རེ། དེའི་དམིགས་རྐྱེན་ནི་འཐད་པར་མ་ངེས་ཏེ། གཞན་དུ་ན་རི་བོང་རྭ་དམིགས་རྐྱེན་དུ་ཐལ་བས་སོ་ཞེ་ན། རྣམ་པ་ཀུན་ཏུ་མི་རིགས་ཏེ་རི་བོང་རྭ་འཛིན་རྟོག་པའི་དམིགས་ཡུལ་ནི་དེའི་མིང་དང་མཚན་མ་སོགས་འཇོག་པར་འདྲ་སྟེ། མཆིམས་མཛོད་ལས། བྱེ་བྲག་ཏུ་སྨྲ་བ་རི་བོང་གི་རྭ་ལ་སོགས་པའི་མིང་དང་མཚན་མ་རྫས་སུ་ཡོད་པའི་་་་་ཕྱིར་དེ་དག་ལས་སྐྱེའོ་ཞེས་འདོད་ལ། ཞེས་གསུངས་པ་དག་གིས་སོ། །ཁ་ཅིག་ན་རེ། དེའང་འཐད་སྙམ་པར་མི་རིགས་ཏེ། གཞན་དུ་ན་རྟོག་པ་གང་ཡིན་དག་གི་ཡུལ་ལ་མིང་གིས་ཁྱབ་པར་ཐལ་བ་དང་། འདིའི་མཚན་མ་ཟེར་བ་དོན་སྤྱི་ལ་བྱེད་ན་བྱེ་སྨྲ་སྤྱིས་དོན་སྤྱི་འཇོག་ཤེས་པར་ཐལ་བ་དང་། དེ་དག་བློ་དོན་མཐུན་དུ་འགྱུར་བ་དང་། བུམ་འཛིན་རྟོག་པས་ཀྱང་བུམ་པའི་མིང་ལ་དམིགས་པས་ཁྱབ་པ་འཛིན་པར་ཐལ་བ་དང་། མིང་བརྡ་མི་ཤེས་པའི་བ་ལང་གི་རྒྱུད་ཀྱི་རི་བོང་རྭ་འཛིན་རྟོག་པས་ཀྱང་དེའི་མིང་དེ་དམིགས་རྐྱེན་བྱེད་པར་ཐལ་བ་སོགས་་མཐའ་ཡས་སོ་ཞེ་ན། ཁ་ཅིག དེའང་མི་འཐད་པར་གོ་སྟེ། དམིགས་རྐྱེན་དང་དམིགས་ཡུལ་མེད་པའི་ཤེས་པ་ནི་འཇོག་དཀའ་བའི་ཕྱིར། དེར་ཐལ། ཨ་ཁུ་རིན་པོ་ཆེས། དམིགས་རྐྱེན་དང་དམིགས་ཡུལ་མེད་པའི་ཤེས་པ་འདོད་མཁན་218 ་

མཛོད་གནས་གཉིས་པ།ནང་བའི་གྲུབ་མཐའ་སྨྲ་བ་སུ་ཡང་མེད་པའི་ཕྱིར་ཏེ། རིག་པ་ཟེར་བཞིན་དུ་རིག་བྱ་མེད་པ་ནང་འགལ་བའི་ཕྱིར་རོ། །ཞེས་གསུངས་པའི་ཕྱིར། ཁ་ཅིགདེའང་འཐད་པར་དཀའ་སྟེ། སེམས་སེམས་བྱུང་གང་རུང་ཡིན་ན་དེའི་དམིགས་རྐྱེན་ཡོད་པས་ངེས་པ་གཏན་མེད་པའི་ཕྱིར། དེར་ཐལ། མ་འོངས་པ་མི་སྐྱེ་བའི་སེམས་སེམས་བྱུང་དག་གི་དམིགས་རྐྱེན་ངོས་འཛིན་དུ་མེད་པའི་ཕྱིར། དེར་ཐལ། དེ་དམིགས་རྐྱེན་དག་ལས་སྐྱེ་ཚུལ་མེད་པའི་ཕྱིར་ཟེར། ཁ་ཅིག བློ་དེའི་དམིགས་རྐྱེན་ནི་བློ་དེའི་རྒྱུར་ཁས་བླངས་པ་ལ་ཉེས་པ་མེད་ཟེར་བ་ལ། ཁོ་ན་རེ།སྡུག་བདེན་ཁོ་ན་ལ་དམིགས་པའི་ལམ་བདེན་ཆོས་ཅན། སྡུག་བདེན་ཁོ་ན་ལས་སྐྱེས་པར་ཐལ། སྡུག་བདེན་དེ་དེའི་དམིགས་རྐྱེན་ཡིན་པའི་ཕྱིར། མ་གྲུབ་ན།དེའི་དམིགས་རྐྱེན་མེད་པར་འགྱུར་བའི་ཕྱིར། ཁོ་ན་རེ། དམིགས་རྐྱེན་ལ་ནི་དེའི་རྒྱུ་ཡིན་པས་ཁྱབ་མ་ཁྱབ་སྐབས་འདིར་དཔྱད་པའི་གཞིར་ཆེ་ཞིང་རྒྱུ་ལ་་་་་་་་འདུས་བྱས་དགོས་མི་དགོས་ཀྱང་དཔྱད་པའི་གཞི་ཡིན་ནོ། །བདག་འབྲས་ཡིན་ན་སྐྱེས་བུའི་བྱེད་འབྲས་ཡིན་པས་ཁྱབ་པའི་ཕྱིར་ན། དགེ་སེམས་སྐད་ཅིག་གཉིས་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། །དེ་སྐྱེས་བུའི་བྱེད་འབྲས་མ་ཡིན་པའི་ཕྱིར་ཏེ། དེའི་བྱེད་རྒྱུས་བསྐྱེད་པ་ལ་དེའི་བར་དུ་རྒྱུ་གཞན་གྱིས་ཆོད་པའི་ཕྱིར། དེར་ཐལ། དེའི་དང་བོས་ཆོད་པའི་ཕྱིར། ཁྱབ་སྟེ།སྐྱེས་བུའི་བྱེད་འབྲས་ལ་རྒྱུ་གཞན་གྱིས་བར་དུ་མ་ཆོད་པ་ཞིག་དགོས་པའི་ཕྱིར།དེར་ཐལ། མི་སློབ་སེམས་དེ་དེ་མིན་པའི་རྒྱུ་མཚན་ཡོད་པའི་ཕྱིར་ཏེ། སློབ་སེམས་ཀྱི་རྒྱུར་གྱུར་བའི་མི་སློབ་སེམས་དེ་དེའི་སྐྱེས་བུའི་བྱེད་རྒྱུ་མིན་པའི་རྒྱུ་་་་་་་མཚན་ཡོད་པའི་ཕྱིར། དེར་ཐལ། མི་སློབ་ལས་ཀྱི་འབྲས་བུ་ནི། །སློབ་པ་ཡི་ནི་ཆོས་ལ་སོགས། །གཅིག་དང་། ཞེས་པས་མི་སློབ་པའི་འབྲས་བུ་སློབ་པ་བདག་འབྲས་གཅིག་ལས་མེད་པར་བསྟན་པའི་ཕྱིར། དེར་ཐལ། གཅིག་དང་། ཞེས་219 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པས་སོ། །སྡོམ་ལས་ཀྱང་། མི་སློབ་འབྲས་བུ་བདག་འབྲས་གཅིག་བུས་ཏེ། །ཞེས་འབྱུང་ངོ་། །ཁོ་ན་རེ། དེས་ན་དེ་གཉིས་ཀྱི་བར་དུ་རྒྱུ་གཞན་གྱིས་ཆོད་པས་དེ་ལྟར་དུ་འགྱུར་ན། བྱེད་རྒྱུ་ལའང་དེར་ལྟར་ཁས་ལེན་དགོས་པར་འགྱུར་ལ།སྔར་རྒྱས་བར་སྤྲོས་པ་ལྟར་གཞི་གྲུབ་ན་བྱེད་རྒྱུས་ཁྱབ་མ་ཁྱབ་རྒྱ་ཆེར་བརྟགས་་་་ཟིན་ཏོ། །མཁས་པ་ལ་ལས། ལྷན་མཚུངས་དང་སྐལ་མཉམ་ཀུན་འགྲོ་དག་གི་རྒྱུ་འགལ་བ་ཁོ་ནར་ངེས་ཏེ། ཡིག་ཆར། ཤེས་བྱ་ཆོས་ཅན། རྒྱུ་ལྔས་འབྲས་བུ་དུས་གསུམ་པ་གང་ལ་བྱ་ཚུལ་ཡོད་དེ། ལྷན་མཚུངས་ཀྱི་རྒྱུ་གཉིས་ཀྱིས་འབྲས་བུ་འགག་པ་ལ་མངོན་དུ་ཕྱོགས་པ་ལ་བྱ་བ་བྱེད། སྐལ་མཉམ་དང་ཀུན་འགྲོ་རྣམ་སྨིན་གྱི་རྒྱུ་གསུམ་པོ་ཡིས་ནི་སྐྱེ་བ་ལ་མངོན་དུ་ཕྱོགས་པ་མ་འོངས་པ་ལ་བྱ་བ་་་་་་་བྱེད་པའི་ཕྱིར། ཞེས་པས་བསྒྲུབ་ཚུལ་གྱིས་སོ་ཞེ་ན། དེའང་འཐད་པར་དཀའ་སྟེ། གཞན་དུ་ན་ཀུན་འགྲོ་དང་རྣམ་སྨིན་གྱི་རྒྱུ་ལ་མཚུངས་ལྡན་ཀྱི་རྒྱུ་མེད་པར་ཆེས་མི་རིགས་པའི་ཕྱིར། དེ་དང་རྩོད་སླ་བས་སོ་ཟེར་ན། ཁོ་ན་རེ། གཞུང་འདིའི་གསུང་ཚུལ་ལ་གོ་བ་ལེགས་པར་ཆགས་ན་ཕལ་ཆེར་དེ་དག་འགལ་བར་་་་་བསྟན་པ་གོ་ནུས་སོ་ཟེར་བ་ལའང་བརྟག་དགོས་སོ། །མི་སློབ་སེམས་ཀྱི་མཇུག་ཐོགས་སུ་སེམས་བཅུ་གཉིས་ལས་བདུན་འབྱུང་་བ་ཡིན་པའི་ཕྱིར། མ་གྲུབ་ན། དེར་ཐལ། ཁམས་གསུམ་གྱི་དགེ་སེམས་གསུམ་བསྒྲིབས་སེམས་གསུམ་མི་དགེ་བ་དང་བདུན་འབྱུང་བའི་ཕྱིར། དེར་ཐལ། དགྲ་བཅོམ་པས་མི་དགེ་བ་མངོན་དུ་གྱུར་སྟོབས་ཀྱིས་ཉམས་ན་མི་དགེ་བ་འབྱུང་བ་་་་བཞིན་གཞན་དེས་རིགས་འགྲེ་སྦྱར་ཆོག་གམ་སྙམ་མོ་ཟེར་བ་ལ། ཁོ་ཅིག སློབ་སེམས་ཀྱང་འོང་ཆོག་པར་བཤད་ན། དེ་དག་འཐད་པར་མ་ཡིན་ཏེ། རྩ་བ་རང་ལས། དེ་ལས་སེམས་ནི་བཞི་དག་གོ། ཞེས་དང་། ཡིག་ཆར། མི་སློབ་སེམས་དེ་220 ་

མཛོད་གནས་གཉིས་པ།ལས་སེམས་ནི་བཞི་འབྱུང་སྟེ། རྒྱུན་གྱི་ཚེ་མི་སློབ་པ་དང་། སྙོམས་འཇུག་ལས་ལྡང་ཚེ། ཁམས་གསུམ་གྱི་དགེ་བ་གསུམ་འབྱུང་བའི་ཕྱིར། ཞེས་གསུངས་པ་འབྱུང་ངོ་། །མི་སློབ་སེམས་ཀྱི་མཇུག་ཐོགས་སུ་་སློབ་སེམས་མི་འབྱུང་བ་ནི་དེ་གཉིས་ཀྱི་བར་དུ་སེམས་གཞན་གྱིས་ཆོད་པས་ཡིན་ནམ་འདྲ་སྟེ། ཡིག་ཆར། མི་སློབ་པའི་མཇུག་ཐོགས་སུ་སློབ་པ་ནི་ནམ་ཡང་འབྱུང་བ་མེད་དེ། ཉོན་མོངས་པ་ཅན་གྱི་སེམས་ཀྱིས་བར་བཅད་པའི་ཕྱིར། ཞེས་པས་གོ་སླ་བར་བྱས་པའི་ཕྱིར་ན།འོ་ན་དགྲ་བཅོམ་པ་འདོད་ཉོན་མངོན་ཏུ་བྱས་པས་ཉམས་པ་ནའང་མི་སློབ་་་་་་་་སེམས་དང་འདོད་ཉོན་གཉིས་ཀྱི་བར་དུ་གཞན་གྱིས་ཆོད་པར་ཐལ། སྔ་མའི་རྒྱུ་མཚན་འཐད་པའི་ཕྱིར། ཁོ་ན་རེ། དགྲ་བཅོམ་ལས་ཉམས་ཁ་མའི་སེམས་མངོན་གྱུར་བ་མི་སློབ་སེམས་མིན་ལ་དགེ་སེམས་འགའ་ཞིག་ཡིན་པས་མི་སློབ་སེམས་ཀྱི་མཇུག་ཐོགས་སུ་སྒྲིབ་པ་གང་ཡང་འབྱུང་བ་མེད་དམ་སྙམ་མོ་ཟེར་ཞིང་རྩོད་ཚུལ་ཞིག་ཡོད་ཟེར་རོ། །སྐལ་མཉམ་གྱི་འབྲས་བུ་འབྱིན་འཛིན་ལ་སྦྱར་བའི་མུ་རེ་བཞི་ཡོད་པ་ལ་ཁོ་ན་རེ། རེ་བཞི་མི་འཐད་པའི་ཕྱིར་ཏེ། འདོད་པའི་དགེ་བའི་དམིགས་མེད་གྱིས་འབྲས་བུ་འབྱིན་ན་འབྲས་བུ་འཛིན་པས་ཁྱབ། དེས་འབྲས་བུ་འཛིན་ན་འབྱིན་པས་ཀྱང་ཁྱབ་པའི་ཕྱིར། དེར་ཐལ། དགེ་རྩ་ཆད་ཁ་མའི་དགེ་བའི་ཐོབ་པ་ཐ་མ་དེས་སྐལ་མཉམ་གྱི་འབྲས་བུ་འབྱིན་པའི་རྒྱུ་མཚན་ཡོད་་་་པའི་ཕྱིར། དེར་ཐལ། དེས་དགེ་རྩ་མཚམས་སྦྱར་མ་ཐག་འབྱིན་པའི་ཕྱིར། དེར་ཐལ། དེའི་ཐོབ་པས་དེ་རྙེད་པའི་ཕྱིར་ཏེ་སྔར་འདས་ཟིན་པའི་དགེ་བའི་ཐོབ་པ་རྙེད་པའི་ཕྱིར། དེར་ཐལ། བསམ་གཏན་གྱི་དགེ་བ་བཏང་ནས་ཕྱིས་རྙེད་ན་འདས་པ་ཁོ་ན་རྙེད་པ་དེའི་ཕྱིར། དེར་ཐལ། བསམ་གཏན་སྡོམ་དང་ལྡན་པ་ནི།།རྟག་ཏུ་འདས་དང་མ་འོངས་དང་། །ཞེས་བྱུང་ངོ་། །དེས་ན་དགེ་བ་བཏང་བའི་དེས་དེ་རྙེད་ན་དེའི་ཐོབ་པ་རྙེད་པར་འཇོག་པར་ཐལ། དམ་བཅའ་དེ་དག་དེའི་221 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་ཕྱིར། འདོད་ན། འདོད་པའི་དགེ་བའི་ངོ་བོར་གྱུར་བའི་དེས་སྐལ་མཉམ་གྱི་འབྲས་བུར་འབྱིན་པར་ཐལ། དེའི་ཕྱིར། འདོད་མི་ནུས་ཏེ། འདོད་པའི་དམིགས་མེད་དགེ་བས་སྐལ་མཉམ་གྱི་འབྲས་བུ་འཛིན་ལ་མི་འབྱིན་པ་ཡིན་པའི་་ཕྱིར། དེར་ཐལ། ཡིག་ཆ་སོགས་སུ་རྒྱས་པར་བསྟན་པས་དཔྱད་དགོས་པར་གསུངས་སོ། །གཟུགས་ཀྱི་དགེ་སེམས་ཟག་བཅས་ཡིན་ན་སེམས་བཅུ་གཉིས་ལས་་་་་་་་་གཟུགས་ཀྱི་དགེ་སེམས་ཡིན་པས་ཁྱབ་པའི་ཕྱིར། འདོད་ན། ཞི་གནས་ཐོབ་མ་ཐག་པའི་རྒྱུད་ཀྱི་ཞི་གནས་དང་མཚུངས་ལྡན་གྱི་སེམས་ཆོས་ཅན། དེར་ཐལ།དེའི་ཕྱིར། འདོད་མི་ནུས་ཏེ། དེ་བཅུ་གཉིས་ལས་གཅིག་ཙམ་གྱི་མཇུག་ཐོགས་སུ་བྱུང་བ་མིན་དེ་ཐོབ་མ་ཐག་པ་དེ་དགུ་ཙམ་གྱི་མཇུག་ཐོགས་སུ་བྱུང་བ་མིན་་་་་པའི་ཕྱིར། དེར་ཐལ། དེ་ཐོབ་མ་ཐག་པའི་རྒྱུད་ལ་གཅིག་ཙམ་གྱི་མཇུག་ཐོགས་སུ་བྱུང་བའི་དེ་མེད་པ་གང་ཞིག་དགུ་ཙམ་གྱི་མཇུག་ཐོགས་སུ་བྱུང་བའི་དེ་མེད་་་པའི་ཕྱིར། དེར་འདོད་པར་གསར་རྙེད་ཡིན་པས་གཟུགས་ཁམས་པའི་རྒྱུད་ཀྱི་སེམས་ཀྱི་མཇུག་ཐོགས་སུ་གང་གིས་ཀྱང་འགྲོ་ཐབས་མེད་དམ་སྙམ་ལ་དེས་ན་་་་་རྣམ་གྲངས་མང་བས་དཔྱད་དགོས་ཟེར། མི་དགེ་བའི་མཇུག་ཐོགས་སུ་དགེ་བ་དང་དགེ་བའི་མཇུག་ཐོགས་སུ་མི་དགེ་བ་དགེ་བའི་སྟོབས་ཀྱིས་མི་དགེ་བ་སྐྱེད་་་་པར་བྱེད་པ་ཕན་པར་བྱེད་པ་སོགས་དོགས་གཅོད་བཀོད་དེ་དཔྱད་གཞི་མང་་་་་་ངོ་། །དེ་ཡང་གནས་གཉིས་པའི་དོགས་སློང་རྒྱས་པར་སྤྲོས་པ་ནི་མཛོད་གནས་ཀུན་གྱི་དོན་བརྟག་པ་ལ་མིག་ལྟར་འགྱུར་བས་དཀའ་བའི་གནད་ཐམས་ཅད་ལ་་དཔྱད་པར་བྱས་སོ། །སྨྲས་པ།ཐུབ་དབང་འཛུམ་པའི་བདུད་རྩི་སྤྲོས་པ་ཡིས། །འཕགས་བོད་མཁས་མང་མཆོག་གིས་སྤེལ་མཛད་པའི། །222 ་

མཛོད་གནས་གཉིས་པ།ཆོས་མངོན་རྒྱ་མཚོའི་གསུང་དབྱངས་གནད་རྣམས་ལས། །དབང་བོའི་དོན་འདི་དཔྱོད་པས་བློ་གྲོས་རྒྱས། །ལེགས་བརྒྱུད་བཤེས་གཉེན་རིམ་པས་ལས་འོང་ཞིང་། །མཁས་མང་བྱེ་བའི་ཚོགས་ལ་རབ་བརྒྱན་པས། །བློ་ལྡན་མཆོག་གི་དགའ་སྟོན་བླ་མེད་པར། །ཡིད་རབ་མི་འཕྲོག་དབྱོད་ལྡན་སུ་ཞིག་མཆིས། །གང་གི་གསེར་གྱི་རི་བོའི་དྲུང་དུ་ལེགས་བཤད་གཏམ་གྱི་ག་བུར་འཐུལ་བའི་དྲི་བཟང་སྣང་བ་ན། །རྣམ་པར་དཕྱོད་པའི་རྣམ་མང་གང་གཱའི་ཆུ་རྒྱུན་ལན་གཅིག་མིན་པར་རྣམ་པར་དཀར་བོས་བསྒྲུབ་གྱུར་པ། །བདག་བློ་གཞོན་ཡང་བསྟན་པའི་ཁུར་ལྕི་ཆུ་སྐྱར་རྩེ་བའི་རྡུལ་བརྩེགས་མིག་འབྲས་ཐོར་ཅོག་བཅིངས་པ་ཡིས། །གང་གི་མཐུ་ལ་བསྟེན་ནས་དོགས་གཅོད་རིགས་པའི་ལམ་འདི་ཕྱོགས་ཀུན་མརྫེས་མའི་རྣ་བའི་དཔལ་ཡོན་གྱུར། །ཞེས་ཆོས་མངོན་རྒྱ་མཆོ༷རེ་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་གཉིས་པའི་སྐོར་་་་བཤད་པའོ། །223 ་

རོག །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་གསུམ་པ་བཞུགས་སོ། །རྣམ་འདྲེན་སྟོང་ལས་མཆོག་གྱུར་པད་དཀར་ལྟར་བསྔགས་ཤཱཀྱའི་རྒྱལ་་་བོའི་གཙོར། །མཁས་མང་ཡོངས་ཀྱི་གཙུག་ནོར་རིགས་གསུམ་གཅིག་བསྡུས་ཆོས་ཀྱི་ལྷར་གྱུར་བ། །ཉི་མ་འབུམ་གྱི་མཁྱེན་རབ་ས་གསུམ་དུས་གཅིག་སྣང་བའི་བཞད་པའི་མགོན། །སྒོ་གསུམ་གུས་པས་ཕྱག་བྱས་ས་གསུམ་འཇིག་རྟེན་བརྟན་གཡོའི་གཏན་སྤེལ་མཚར། །དུས་གསུམ་གཅིག་ཏུ་སྣང་བའི་བློ་གྲོས་ཀྱི་འོད་ཟེར་ས་གསུམ་དུ་གཡོ་་་་་་བའི་བླ་མ་མཆོག་གི་ཞལ་ལུང་བདུད་རྩིའི་ཐིགས་པ་དང་ཆོས་གྲྭའི་སྐབས་ཀྱི་་་་་་་་གྲོགས་དགེ་བའི་བཤེས་གཉེན་རྣམས་ཀྱིས་དོགས་དཔྱོད་སོགས་རགས་ཙམ་སྤྲོ་ན།ཁ་ཅིག འདོད་ཁམས་ཡིན་ན་འདོད་པར་སྤྱི་མཐུན་གྱི་ལས་ཀྱིས་སྐྱེས་ཤིང་ཆགས་བྲལ་མ་བྱས་པས་ཁྱབ་ཟེར་ན། གཞན་དག་ན་རེ། འོ་ན། འདོད་ཁམས་ཡིན་ན་འདོད་པར་སྤྱི་མཐུན་གྱི་ལས་ཀྱིས་སྐྱེས་པས་ཁྱབ་པར་ཐལ། དེའི་ཕྱིར།འདོད་ན། འདོད་ཁམས་ལ་འདོད་པར་སྤྱི་མཐུན་གྱི་ལས་ཀྱིས་མ་སྐྱེས་པའི་ཁམས་གཅིག་མེད་པར་ཐལ། དེའི་ཕྱིར། འདོད་ན། སེམས་ཅན་གཅིག་གི་ཕྱི་ནང་གི་ཆོས་ཅི་རིགས་ལའང་སྤྱི་མཐུན་གྱི་ལས་ཀྱིས་མ་སྐྱེས་པ་གཅིག་མེད་པར་་་་224 ་

མཛོད་གནས་གསུམ་པ།ཐལ། དེའི་ཕྱིར། འདོད་ན། སེམས་ཅན་གཅིག་གིས་བདེ་བར་སྣང་བ་དང་དེ་གཅིག་གིས་སྡུག་བསྔལ་མྱོང་བ་སོགས་རེ་རེ་ནས་ཀྱང་དེ་ཡིན་པར་ཐལ། དེའི་ཕྱིར། འདོད་མི་ནུས་ཏེ། སེམས་ཅན་གཅིག་གིས་དམྱལ་བའི་སྡུག་བསྔལ་མྱོང་བ་ནི་སྤྱི་མཐུན་གྱི་ལས་ཀྱིས་གྲུབ་པ་ནི་ཆེས་ཤིན་ཏུ་འདོད་དཀའ་བའི་ཕྱིར་ཏེ། དེ་ནི་ཐུན་མོང་མ་ཡིན་པའི་ལས་ཀྱི་བདག་འབྲས་སུ་གོ་སླ་བའི་ཕྱིར་ཟེར། གཞན་ཡང་། འདོད་ཁམས་ལ་ཆགས་བྲལ་མ་བྱས་པས་ཁྱབ་པར་ཐལ། དམ་བཅའ་སྔ་ཕྱི་སོགས་དེའི་ཕྱིར། འདོད་ན། དེ་ལ་ཆགས་བྲལ་བྱས་པ་གཅིག་ཀྱང་མེད་པར་ཐལ། དེའི་ཕྱིར། འདོད་ན། ཆགས་བྲལ་སྔོན་སོང་གི་ཕྱིར་མི་འོང་གིས་ཀྱང་ཆགས་བྲལ་བྱས་པ་དེ་ཆགས་བྲལ་བྱས་པ་མི་འགྲོ་བར་ཐལ། བསྒྲུབ་ཚུལ་དེའི་ཕྱིར། ཁ་ཅིག སྔར་ལྟར་ཁས་ལེན་པར་མི་བྱ་སྟེ། འདོད་པ་ལ་ནི་སྤྱི་མཐུན་གྱི་ལས་ཁོ་ནས་གྲུབ་པར་འཛིན་དཀའ་བའི་ཕྱིར། འགྲེལ་བ་མངོན་པའི་རྒྱན་གྱི་མཆན་བུ་ལས། དེ་ཡང་བདེན་པ་བཞི་ཡིན་པ་ལས་ཐོག་མར་སྡུག་བདེན་འཆད་པའི་མཚན་གཞི་ནི་གང་སྐྱེ་བ་སེམས་ཅན་དང་། གང་དུ་སྐྱེ་བ་སྣོད་ཀྱི་འཇིག་རྟེན་དང་གཉིས་ཏེ། ཐུན་མོང་མིན་པར་དང་ཐུན་མོང་གི་ལས་གྲུབ་པའོ། །ཞེས་པས་སོ་ཞེ་ན། ཡིག་ཆའི་དོན་འགྲེལ་མཁན་བླ་མ་འགའ་ཞིག་གིས་དེར་ནི་མི་བཟུང་སྟེ། ཡིག་ཆ་རང་ལས། དམྱལ་བ་ནས་འདོད་པའི་ལྷ་དྲུག་མན་ཆད་ཀྱི་བརྟེན་པ་བཅུད་ཀྱི་འཇིག་རྟེན་དང་རྟེན་རླུང་གི་དཀྱིལ་འཁོར་ཡན་ཆད་ཀྱི་སྣོད་་དང་བཅས་པ་ཆོས་ཅན། འདོད་པའི་ཁམས་ཡིན་ཏེ། འདོད་པར་སྤྱི་མཐུན་གྱི་ལས་ཀྱིས་སྐྱེས་ཤིང་ཆགས་བྲལ་མ་བྱས་པའི་ཁམས་ཡིན་པའི་ཕྱིར། ཞེས་གསུངས་པས་དོན་རྒྱ་ཆེར་བྱས་སོ་ཟེར། དེ་ཉིད་ལས། ཡིད་དུ་འོང་བ་མེད་པའམ་སེམས་ཅན་མ་ཡིན་པས་ཁྲིད་པས་ན་དམྱལ་བ་དང་། ཞེས་པ་ལ། ཁ་ཅིག་ན་རེ། ཡི་དྭགས་དང་དུད་འགྲོ་རེ་རེ་ནས་ཆོས་ཅན། དམྱལ་བར་ཐལ། དེའི་225 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར། དེ་ལས་འདི་ནས་ཤིན་ཏུ་ཕྱིར་མི་ལྡོག་པར་སོང་བས་སམ་སྐོམ་པས་ཡོངས་སུ་ནོན་པས་ན་ཡི་དྭགས་ཞེས་པ་ལ་ཁོ་ན་རེ། དེའང་ཁྱབ་མཐའ་འཛིན་པ་མི་རིགས་ཏེ། གཞན་དུ་ན་དུད་འགྲོ་དང་ཡི་དྭགས་ཀྱི་གཞི་མཐུན་ཁས་ལེན་དགོས་པར་ཐལ་བ་དང་། ངན་སོང་གསུམ་གྱི་དོན་མི་འགལ་བ་དམ་བཅའ་བར་ཐལ་བ་མཐའ་ཡས་སོ་ཟེར་ན་དེ་ནི་གོ་བ་རགས་པས་དབང་དུ་སོང་ཞིང་ཞིབ་པར་ནི་་ལུང་རྣམ་དག་ལས་སོ། །ཁ་ཅིག་ན་རེ། འདོད་ཁམས་ཡིན་ན་འདོད་པ་ཉི་ཤུ་བོ་གང་རུང་གིས་ཁྱབ་ཟེར་ན། འདོད་པའི་བར་སྲིད་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་ཉི་ཤུ་བོ་གང་རུང་མིན་པར་ཤེས་པའི་ཕྱིར། ཡང་ན་ཁོ་ན་རེ།འདོད་པའི་བར་སྲིད་པ་དེ་འདོད་ཁམས་ཡིན་པར་འཛིན་མི་རིགས་ཏེ། གྲང་དམྱལ་བརྒྱད་འདོད་ཁམས་སུ་མ་བཞག་པའི་རྒྱུ་མཚན་དེ་ཉི་ཤུ་བོ་གང་རུང་མིན་པས་ཡིན་སྙམ་མོ་ཟེར་བ་ལ། ཁ་ཅིག བར་སྲིད་པ་ཡིན་ན། སྐྱེ་སྲིད་དང་འཆི་སྲིད་ཀྱི་བར་ན་གནས་པའི་སྲིད་པ་ཡིན་པས་ཁྱབ་ཟེར་ན། བར་དོའི་རྟེན་ཅན་གྱི་དགྲ་བཅོམ་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་ཆོས་ཅན།ཁྱོད་སྐྱེ་འགྱུར་གྱི་སྐྱེ་སྲིད་སོགས་ཡོད་པར་ཐལ། དེའི་ཕྱིར། ཡང་ན་དེའི་སྐྱེ་འགྱུར་གྱི་སྲིད་པ་རྒྱུད་ལྡན་གྱི་དགྲ་བཅོམ་པ་ཞིག་ཡོད་པར་ཐལ། དེའི་ཕྱིར།འདོད་ན། དེ་མེད་པར་ཐལ། དེ་རྒྱུད་ལྡན་གྱི་ལྷག་བཅས་ལྷག་མེད་གང་གི་དགྲ་བཅོམ་པ་མེད་པའི་ཕྱིར་ན། དེའང་བརྟག་དགོས་ཏེ་དེའི་སྐྱེ་འཆི་སོགས་ཡོད་པས་དེ་རྒྱུད་ལྡན་ངོས་འཛིན་དགོས་སམ་སྟེ། དེའི་སྐྱེ་འཆི་ནི་ཡོད་པར་གཞུང་གི་དགོས་པར་མངོན་ཏེ། རྩ་བར། འདིར་གང་འཆི་དང་སྐྱེ་བ་ཡི། །སྲིད་པའི་བར་དུ་འབྱུང་བའོ། །ཞེས་པས་ཁྱབ་པར་འཛིན་ནོ། །ཁ་ཅིག་ན་རེ། བར་སྲིད་པ་ནི་འགྲོ་བ་ལྔ་བོ་གང་གིས་མ་བསྡུས་པས་འདོད་གཟུགས་གང་གི་ཁམས་སུ་དེ་མེད་་་་226 ་

མཛོད་གནས་གསུམ་པ།ཟེར་ན། དེ་མི་འཐད་པར་མངོན་ཏེ། ཡིག་ཆར། གཟུགས་ཁམས་ཀྱི་བར་སྲིད་པ་ཆོས་ཅན། དེར་ཐལ། དེའི་ཕྱིར། ཞེས་སོ། །དེ་འགྲོ་བ་ལྔ་བོ་གང་དུ་མ་གཏོགས་པ་གོ་སླ་སྟེ། དེ་ཉིད་ལས། སེམས་ཅན་ཞེས་བྱ་བར་སྲིད་མིན། །ཞེས་དང་། ཡིག་ཆར། བར་དོ་བ་དེ་འགྲོ་བ་ལྔ་བོ་གང་རུང་དུ་མ་གཏོགས་པའི་ཕྱིར།ཞེས་གསུངས་པས་ན།ཁ་ཅིག དེའང་དཔྱད་དགོས་ཏེ་གྲང་དམྱལ་བརྒྱད་འདོད་པ་ཉི་ཤུ་བོ་གང་རུང་དུ་གཏོགས་པར་རམ་དེ་གང་རུང་དུ་འདུ་བར་གསུངས་པས་དེས་ན་་་་་འདིར་སྤྲོ་དགོས་ཆེ་ཟེར་ན། ཁོ་ན་རེ། དཔྱད་ཚུལ་འདིར་ནི་མཁས་པའི་ལུགས་ཡིན་པར་མངོན་ཏེ། རང་འགྲེལ་དུ་གདགས་པའི་བསྟན་བཅོས་དྲངས་པ་ལས།སྐྱེ་གནས་བཞིས་ནི་འགྲོ་བ་ལྔ་བསྡུས་ཀྱི། འགྲོ་བ་ལྔས་ནི་སྐྱེ་གནས་བཞི་མ་བསྡུས་ཏེ། གང་ཞིག་མ་བསྡུས་ཞེ་ན་སྲིད་པ་བར་མའོ། །ཞེས་གསུངས་པའི་ཕྱིར་ན། དེའང་བརྗོད་པར་བྱ་སྟེ། བསྟན་བཅོས་འདི་ལ་བརྟེན་པར་བརྗོད་ན་ནི་སྲིད་པ་བར་མ་འགྲོ་བ་ལྔས་བསྡུས་པར་མངོན་པའི་ཕྱིར། དེས་ན་སྲིད་པ་བར་མ་དེ་འགྲོ་བ་ལྔ་བོ་གང་རུང་དུ་གཏོགས་པར་ཁས་ལེན་པར་བྱའོ་ཟེར་ན། སྔར་དྲངས་པའི་ཡིག་ཆ་དང་རྩ་ཚིག་སོགས་དགོངས་པ་གཞན་དུ་འདྲེན་པར་སྨྲ་་་་་་་་་དགོས་སོ་ཟེར། སྲིད་པ་བར་མ་རྒྱས་པར་འོག་ཏུ་བརྗོད་པར་བྱའོ། །ཁ་ཅིག ལྷ་མ་ཡིན་ལ་ཡི་དྭགས་དང་དུད་འགྲོ་གཉིས་ཡོད་པར་ཁས་ལེན་པར་བྱ་དགོས་ཏེ། དྲན་པ་ཉེར་བཞག་ལས། ཡི་དྭགས་ཀྱི་འགྲོ་བར་གཏོགས་པ་དང་། དུད་འགྲོའི་འགྲོ་བར་གཏོགས་པ་རྣམས་སོ། །དེ་ལ་དང་བོ་ནི་བདུད་ཀྱི་རིས་ཀྱི་ཡི་དྭགས་རྣམས་དང་ཡི་དྭགས་རྫུ་འཕྲུལ་ཆེན་པོ་རྣམས་སོ། །གཉིས་པ་ནི་རྒྱ་མཚོའི་གཏིང་གི་ས་བཞི་ལ་གནས་པ་སྟེ་རི་རབ་ཀྱི་རྟེན་དཔག་་་་་་ཚད་བརྒྱད་ཁྲི་བཞི་སྟོང་ཡོད་པའི་ས་འོག་ན་གནས་སོ། །ཞེས་བརྗོད་དོ། །ཁ་227 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅིག་ན་རེ། དེ་མི་འཐད་པར་གོ་སྟེ། དེ་ལ་ཡི་དྭགས་དང་དུད་འགྲོ་གཉིས་ཡོད་པར་ཁས་ལེན་པ་ནི་རྟག་ཏུ་རིགས་པར་མི་བྱ་བའི་ཕྱིར་ཏེ། གཞན་དུ་ན་དེ་ལ་འགྲོ་བ་རིགས་དྲུག་ཡོད་པར་ཐལ་བ་དང་། ལྷ་མ་ཡིན་འགྲོ་བ་སྤྱི་ཙམ་དང་དོན་གཅིག་པར་ཐལ་བ་དང་། དེ་འགྲོ་བ་དྲུག་ལས་གཅིག་ཏུ་བྱེད་པ་མིན་པར་འགྱུར་རོ་ཟེར་བ་ལ། གཞན་གྱི་སྤྱོད་ཚུལ་དག་གིས་དེ་ནི་རྩོད་ཚུལ་མང་དུ་འགྱུར་ཏེ། དེ་ལས་གཞན་དུ་འགྲེལ་བར་བཤད་པའི་ཕྱིར་ཏེ། དེ་ཉིད་ལས། ལྷ་མ་ཡིན་ལ་སོགས་པ་རྣམས་ཀྱང་འདོད་ཁམས་ཡིན་མོད་ཀྱང་དེ་ནི་འདོད་པའི་་་་་འགྲོ་བ་ལྔར་བསྡུས་པར་འཆད་པར་འགྱུར་རོ། །ཞེས་སོ། །ཁ་ཅིག དེ་ནི་འདོད་དཀའ་སྟེ། འགྲོ་བ་ལྔ་ནི་ལྷ་མིན་དུ་གཏོགས་པ་ཁས་ལེན་པའི་གནས་མེད་དེ། ལྷ་མིན་དུད་འགྲོ་གཏོགས་པར་རིན་ཆེན་སྒྲོན་མེ་ལས་ཀྱང་བརྗོད་པར་འདྲའོ་ཟེར་ན། ཁོ་ན་རེ། དེའང་མི་འཐད་པར་སེམས་ཏེ། ས་སྡེ་ལས། དེ་དག་ཀྱང་ལྷའི་དབང་བོ་བརྒྱ་བྱིན་གྱི་དཔུང་ཡིན་ཏེ། ཞེས་གསལ་བར་གསུངས་པ་ལ།མཁས་པའི་དབང་བོ་ཁ་ཅིག་ན་རེ། དེ་ནི་དཔྱད་པ་ལེགས་པའི་དོན་དུ་འགྲོ་སྟེ།ས་སྡེ་ལས། ལྷ་མ་ཡིན་རྣམས་ཀྱང་ལྷའི་འགྲོ་བས་བསྡུས་པ་ཁོ་ནར་བལྟ་བར་བྱའོ། །འོན་ཀྱང་དེ་དག་གཡོ་རྒྱུ་ཤས་ཆེ་བས་ལྷ་རྣམས་བཞིན་དུ་དཀར་བོའི་ཆོས་ཀྱི་སྣོད་དུ་མ་གྱུར་བས་དེའི་ཕྱིར་མདོ་གཞན་དག་ལས་འགྲོ་བ་ཐ་དད་པར་་་བསྟན་ཏོ། །དེ་དག་ལྷ་ཉིད་ཡིན་ཡང་ལྷའི་ཆོས་ཡང་དག་པར་བླངས་ཏེ་གནས་མ་ཡིན་པས་དེའི་ཕྱིར་ལྷ་མ་ཡིན་རྣམས་ཞེས་བྱའོ། །ཞེས་པས་དེ་ནི་ལྷའི་འགྲོ་བས་བསྡུས་པར་ཁོ་ནར་བཤད་པ་རིགས་སོ། །ཞེ་ན། ཕུང་བོ་ལྔའི་རྣམ་བཤད་ལས། ལྷ་མ་ཡིན་གྱི་འགྲོ་བ་ནི་ལྷ་དང་ཡི་དྭགས་ཀྱི་འགྲོ་བ་འདུས་ཕྱིར་བདུད་དུ་མ་རྨོས་སོ། །ཞེས་གསུངས་པའི་ཕྱིར།ཁ་ཅིག འཇིག་རྟེན་ཐམས་ཅད་སྡུག་བསྔལ་ཡིན་ཞེ་ན། དེར་མ་ཁྱབ་228 ་

མཛོད་གནས་གསུམ་པ།པར་སྙམ་སྟེ། དེ་ལ་དག་པའི་འཇིག་རྟེན་དང་མ་དག་པའི་འཇིག་རྟེན་གཉིས་ཡོད་པས་སྔ་མ་ནི་སྡུག་བསྔལ་གྱི་རང་བཞིན་དུ་གང་ནས་ཀྱང་མི་གཟུང་བའི་་་་་་་ཕྱིར་ཏེ། ཟག་མེད་ཀྱང་འཇོག་པར་འདྲ་བའི་ཕྱིར་ཏེ། འགྲེལ་བ་མངོན་པའི་རྒྱན་ལས། དག་པའི་འཇིག་རྟེན་སློབ་དཔོན་འཕགས་པ་ལམ་བདེན་དུ་འདོད་ཅིང་བསྡུ་བ་ལས་དེ་དག་ཏུ་ས་གསུམ་པ་ཐོབ་པའི་བྱང་སེམས་རྣམས་སྨོན་ལམ་་་་གྱི་དབང་གིས་སྐྱེ་བར་བཤད་དོ། །ཞེས་བསྟན་ཏོ། །ཁ་ཅིག དེས་ན་གཞི་གྲུབ་ན་འཇིག་རྟེན་ཞེས་བཤད་ཆོག་པར་ཐལ། དེའི་ཕྱིར།གཞན་ཡང་དེ་ལྟར་ན་ཟག་མེད་སྐད་ཅིག་དང་བོ་ནི་ལས་གང་ནས་བྱུང་་བར་ངོས་འཛིན་ཏུ་ཡོད་པར་ཐལ། དེའི་ཕྱིར། ཡང་ན་སློབ་དཔོན་འཕགས་ལམ་དུ་འདོད་པ་ནི་དཔྱད་དགོས་སམ། ཨ་ཁུ་རིན་པོ་ཆེའི་མཐའ་དཔྱོད་དུ།མཆིམས་ཊཱིཀ་ལས། དག་པའི་འཇིག་རྟེན་སློབ་དཔོན་འཕགས་པ་ལམ་བདེན་དུ་འདོད་གསུངས་པ་དཔྱད་ཅེས་པའི་བརྟག་པའི་གནས་སུ་གསུངས་པས་གཞན་་་་་དག་གིས་འཕགས་པ་ལམ་བདེན་དུ་གཏོགས་ཞེས་བཤད་པ་ནིའང་དཔྱད་དགོས་པར་སེམས་སོ། །མཆིམས་ཊཱིཀ་ལས། དགའ་བར་མི་བྱེད་པའི་ཕྱིར་དམྱལ་བ་སྟེ།ནས། སློབ་དཔོན་འདུས་བཟང་ན་རེ། སྐྱབས་མེད་པས་ན་དམྱལ་བ་ཞེས་བྱའོ་ཞེས་གསུང་ཚུལ་གཉིས་བཀོད་པ་ལ། ཁ་ཅིག སྔ་མ་ལྟར་ན་ཁྱབ་པ་མ་ངེས་ཏེ།ངན་སོང་གསུམ་དམྱལ་བར་ཐལ་བ་དང་། ཕྱི་མ་ལའང་ངེས་པར་དཀའ་སྟེ། དེ་ལྟར་ན་བདེ་འགྲོ་བ་ལ་དམྱལ་བ་ཡོད་ཅེས་སྨྲ་དགོས་པར་འགྱུར་རོ། །ཞེས་ཟེར་རོ། །ཁ་ཅིག འདོད་ཁམས་ནི་ཁམ་ཟས་དང་འཁྲིག་པ་ལ་འདོད་ཆགས་དང་བཅས་ཤིང་འདོད་ཡོན་ལྔས་འཚོ་བའི་ཕྱིར་དང་འདོད་ཆགས་རྒྱས་པར་་་་་་་འགྱུར་བ་དང་སྣོད་ཀྱང་འདོད་པ་དང་ལྡན་པའི་སེམས་ཅན་གྱི་གནས་ཡིན་པ་ལ་229 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནི་འདོད་ཁམས་ཞེས་ངོས་འཛིན་པར་བྱའོ་ཟེར་ན། འདོད་ཁམས་ལ་དེའི་ཆ་ཡོངས་སུ་ཚང་བ་ལ་འདོད་དམ་ཆ་ཤས་ཅི་རིགས་ལས་བསྡུས་པས་འདོད་ཁམས་་ཞེས་བཤད་ཟེར་ན། དཔྱོད་ལྡན་ན་རེ། དང་བོ་ལྟར་ན་ཆེས་འཇོག་དཀའ་བར་མངོན་ཏེ། འཕགས་པས་ཕུང་བོ་དང་འཁྲིག་པ་ལ་མི་ཆགས་པའི་ཕྱིའི་དངོས་པོ་རྣམས་ནི་མིན་པར་གསལ་ལོ། །ཕྱི་མ་ལྟར་ན་ནི་གཟུགས་ཁམས་དང་འདོད་ཁམས་ཀྱི་གཞི་མཐུན་འཇོག་པར་ཐལ་བ་དང་། འདོད་ཆགས་རྒྱས་པར་བྱེད་པ་ལ་འདོད་ཁམས་ཞེས་སྨྲ་དགོས་པར་འགྱུར་ཟེར་བ་ལ། དེའི་ལན་དཔྱོད་ལྡན་དམ་པ་དག་གིས་དེ་སྤྱིར་དཔྱད་པར་བྱ་བ་མང་ཞིང་། མཆིམས་ཊཱིཀ་ལས།འདོད་པའི་ཁམས་ཡིན་ཏེ། འདིར་སེམས་ཅན་རྣམས་ནི་ཡུལ་ཁམ་ཟས་དང་འཁྲིག་པ་ལ་འདོད་ཆགས་དང་བཅས་ཤིང་འདོད་ཡོན་ལྔས་འཚོ་བའི་ཕྱིར་དང་།སྣོད་ཀྱང་འདོད་པ་དང་ལྡན་པའི་སེམས་ཅན་གྱི་གནས་ཡིན་པའི་ཕྱིར་དང་།ཞེས་དང་། ལུང་སིལ་བུ་ལས། འཇིག་རྟེན་སྣ་ཚོགས་གང་དེ་འདོད་པ་མིན། །སྐྱེས་བུའི་ཀུན་རྟོག་འདོད་ཆགས་འདོད་པ་ཡིན། །འཇིག་རྟེན་དག་ན་སྣ་ཚོགས་དེ་བཞིན་གནས། །འོན་ཀྱང་བརྟན་རྣམས་འདི་ལ་འདུན་པ་འབུལ། །ཞེས་གསལ་བོར་བསྟན་པས་སོ་ཟེར། ཁ་ཅིག མི་ཡིན་ན་ལུས་ཐ་དད་ཅིང་འདུ་ཤེས་ཐ་དད་དུ་ངེས་པར་སེམས་ཏེ། མདོ་ལས། སེམས་ཅན་གཟུགས་ཅན་ལུས་ཐ་དད་ཅིང་འདུ་ཤེས་ཐ་དད་པ་དག་ཀྱང་ཡོད་དེ། འདི་ལྟ་སྟེ་མི་རྣམས་དང་ལྷ་ཁ་ཅིག་གོ། །ཞེ་ན་འདོད་པར་སེམས་སོ། །ཁོ་ན་རེ། རྣམ་ཤེས་ཀྱི་གནས་པ་དང་བོ་ལ་དེ་དག་ལས་གཞན་ངན་སོང་གསུམ་ཀྱང་འཇོག་པར་འདྲ་སྟེ། མཆིམས་ཊཱིཀ་ལས། དེ་ལ་ལུས་དང་འདུ་ཤེས་ཐ་དད་པའི་སེམས་ཅན་ནི་ངན་སོང་གསུམ་དང་མི་རྣམས་དང་། འདོད་པའི་ལྷ་རྣམས་དང་། བསམ་གཏན་དང་བོར་ཕྱིས་སྐྱེས་པ་རྣམས་ཏེ། ཞེས་དེའི་སྒྲུབ་230 ་

མཛོད་གནས་གསུམ་པ།བྱེད་ལུས་ཀྱང་ཁ་དོག་དང་རྟགས་དང་དབྱིབས་ཐ་དད་པའི་ཕྱིར་དང་། འདུ་ཤེས་ཀྱང་བདེ་བ་དང་སྡུག་བསྔལ་དང་བཏང་སྙོམས་ཐ་དད་པའི་ཕྱིར་རོ། །ཞེས་རྒྱུ་མཚན་གྱིས་བསྟན་པ་ལ། ཁ་ཅིག་ན་རེ། མི་ལ་ཁ་དོག་དང་རྟགས་དང་དབྱིབས་ཐ་དད་པས་ཁྱབ་པ་ནི་འཛིན་དཀའ་སྟེ། ཁ་དོག་དང་དབྱིབས་དང་རྟགས་སོགས་འདྲ་བར་སྣང་བའི་མི་གྲངས་འཛིན་མི་རུང་བའི་ཕྱིར་ཏེ། དེ་མངོན་གྱུར་ཏོ། །ཡང་ན་བསམ་གཏན་དང་བོ་བ་དང་བོ་བྱུང་བ་མ་ཡིན་པ་ལ་བདེ་སྡུག་བཏང་སྙོམས་ཐ་དད་པ་ཞེས་མི་རུང་སྟེ་དེར་སྡུག་བསྔལ་མེད་པའི་ཕྱིར།དེ་བདེ་བ་དང་བཏང་སྙོམས་ཐ་དད་ཅེས་བཤད་ན། བསམ་གཏན་གསུམ་པ་བ་ཆོས་ཅན། འདུ་ཤེས་ཐ་དད་ཅེས་བཤད་ཆོག་པར་ཐལ། དེར་བདེ་བ་དང་བཏང་སྙོམས་ཐ་དད་པའི་ཕྱིར་ཏེ། དེར་བཏང་སྙོམས་ནི་ངེས་པའི་ཕྱིར། དེར་ཐལ། འཆི་འཕོ་སྐྱེ་བ་བཏང་སྙོམས་ལ། །ཞེས་པས་སོ། །དེའང་དེར་ཐལ། འདུ་ཤེས་བདེ་བ་དང་བཏང་སྙོམས་གཉིས་རེས་མོས་སུ་དོན་གཉེར་བྱེད་པའི་ཕྱིར་ཏེ།བདེ་བ་སླ་ལ་བཏང་སྙོམས་ནི་བསམ་གཏན་བཞི་བའི་སེམས་ཁྱད་པར་བ་སོགས་་དོན་གཉེར་བྱེད་པའི་ཕྱིར། ཁྱབ་སྟེ། ཡིག་ཆར། ལུས་དང་འདུ་ཤེས་ཐ་དད་ཡིན་པ་ཡིན་ཏེ། ནས། འདུ་ཤེས་བདེ་བ་དང་བཏང་སྙོམས་གཉིས་རེས་མོས་སུ་དོན་དུ་གཉེར་བའི་ཕྱིར། ཞེས་ཁྱབ་པས་གོ་བར་འགྱུར་ཟེར། དེར་ནི་དཔྱད་པའི་རྣམ་གྲངས་ཙམ་ཡིན་ཀྱང་། རང་ལུགས་འགྲེལ་བ་མངོན་པའི་རྒྱན་ལས།དེ་ལ་ལུས་དང་འདུ་ཤེས་ཐ་དད་པའི་སེམས་ཅན་ནི་ངན་སོང་གསུམ་དང་།འདོད་པའི་ལྷ་རྣམས་དང་། བསམ་གཏན་དང་བོར་ཕྱིས་སྐྱེས་པ་རྣམས་ཏེ།ལུས་ཀྱང་ཁ་དོག་དང་རྟགས་དང་དབྱིབས་ཐ་དད་པའི་ཕྱིར་དང་། འདུ་ཤེས་ཀྱང་བདེ་བ་དང་སྡུག་བསྔལ་དང་བཏང་སྙོམས་ཐ་དད་པའི་ཕྱིར་རོ། །ཞེས་དང་། མདོ་ལས། སེམས་ཅན་གཟུགས་ཅན་ལུས་ཐ་དད་ཅིང་འདུ་ཤེས་ཐ་དད་231 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་དག་ཀྱང་ཡོད་དེ། འདི་ལྟ་སྟེ་མི་རྣམས་དང་ལྷ་ཁ་ཅིག་གོ། །འདི་ནི་རྣམ་པར་ཤེས་པ་གནས་པ་དང་བོའོ། །ཞེས་དང་། ཡིག་ཆར། ལུས་དང་འདུ་ཤེས་གཉིས་ཀ་ཐ་དད་པ་ཡོད་དེ། དང་བོར་བྱུང་བ་མ་ཡིན་པའི་འདོད་པའི་ལྷ་མི་གཉིས་དང་། བསམ་གཏན་དང་བོ་བ་དང་བོར་བྱུང་བ་མ་ཡིན་པ་གསུམ་པོ་དེ་ཡིན་པའི་ཕྱིར། ཞེས་མང་དུ་གསུངས་སོ། །ཁ་ཅིག མི་ལ་རྣམ་ཤེས་ཀྱི་གནས་པ་ལུས་དང་འདུ་ཤེས་གཉིས་ཀར་ཐ་དད་པས་མ་ཁྱབ་པར་ཐལ། ཡིག་ཆར། དང་བོར་བྱུང་བ་མ་ཡིན་པའི་འདོད་པའི་ལྷ་མི་གཉིས་དང་། ཞེས་ཞིབ་པར་ངོས་བཟུང་བའི་ཕྱིར་ཟེར་ན། ཁོ་ན་རེ།དེའང་དཔྱད་དགོས་ཀྱང་མི་ལ་ལུས་དང་འདུ་ཤེས་གཉིས་ཀ་ཐ་དད་པ་གོར་མ་་་་ཆག་སྟེ། འགྲེལ་བ་སྔར་དྲངས་པ་ལྟར། དེ་ལ་ལུས་དང་འདུ་ཤེས་ཐ་དད་པའི་སེམས་ཅན་ནི་ངན་སོང་གསུམ་དང་མི་རྣམས་དང་། འདོད་པའི་ལྷ་རྣམས་དང་།བསམ་གཏན་དང་བོར་ཕྱིས་སྐྱེས་པ་རྣམས་ཏེ། ཞེས་མི་རྣམས་དང་ཞེས་མང་ཚིག་སྦྱར་བའི་དོན་ཡོད་པའི་ཕྱིར།ཁ་ཅིག ངན་སོང་གསུམ་ནི་ལུས་ཐ་དད་དང་འདུ་ཤེས་ཐ་དད་དུ་འཇོག་པ་ནི་ཆེས་ཤིན་ཏུ་མི་རིགས་ཏེ། ཡིག་ཆ་རང་ལས། སེམས་ཀྱི་གནས་པ་བདུན་གྱི་ལྷག་མ་ངན་སོང་གསུམ་དང་བསམ་གཏན་བཞི་བ་དང་། སྲིད་རྩེ་རྣམས་རྣམ་ཤེས་ཀྱི་གནས་པ་མ་ཡིན་ཏེ། དེ་གསུམ་ན་རྣམ་ཤེས་འཇོམས་པ་དང་ལྡན་པའི་ཕྱིར། དེར་ཐལ། ངན་སོང་གསུམ་ན་སྡུག་བསྔལ་གྱིས་འཇོམས།བསམ་གཏན་བཞི་བར་འདུ་ཤེས་མེད་པའི་སྙོམས་འཇུག་གིས་འཇོམས། སྲིད་རྩེར་འགོག་སྙོམས་ཀྱིས་འཇོམས་པའི་ཕྱིར། ཞེས་གསུངས་པ་ལ། ལྷ་ལུགས་པ་ན་རེ། དེའང་མཐའ་གཅིག་ཏུ་འཐད་པར་མི་གཟུང་སྟེ། སྔར་དྲངས་པའི་མཆིམས་ཊཱིཀ་སོགས་སུ་ངན་སོང་གསུམ་རྣམ་ཤེས་ཀྱི་གནས་པ་དང་བོར་གསུངས་ཟིན་པ་་232 ་

མཛོད་གནས་གསུམ་པ། ་དང་། སེམས་ཅན་དེའི་སེམས་སོགས་འཇོམས་པའམ་གནོད་པར་བྱེད་ན་དེ་རྣམ་ཤེས་ཀྱི་གནས་པ་མིན་པ་ནི་འདོད་དཀའ་སྟེ། གཞན་དུ་ན་མཚམས་མེད་ཀྱི་ལས་སྟོབས་ཆེན་བསག་པའི་མི་དེ་རྣམ་ཤེས་ཀྱི་གནས་པ་མིན་པར་ཁས་ལེན་་་་་་་་དགོས་པའི་ཕྱིར། དེའི་སེམས་དང་གང་ཟག་གཉིས་ཀར་གནོད་པར་བྱེད་པའི་ཕྱིར། ཁྱབ་སྟེ། རང་འགྲེལ་ལས། དེ་ལ་ངན་སོང་དག་ན་འཇོམས་པར་བྱེད་པ་སྡུག་བསྔལ་གྱི་ཚོར་བ་ཡིན་ཏེ། གནོད་པར་བྱེད་པ་ཡིན་པའི་ཕྱིར། ཞེས་འཕེན་པར་བྱེད་ན། གཞན་ཡང་། དེས་ན་མི་ལ་ལུས་ཐ་དད་དང་འདུ་ཤེས་ཐ་དད་པ་མ་ཡིན་པ་གནས་པར་ཐལ། དང་བོར་བྱུང་བ་མ་ཡིན་པའི་འདོད་པའི་འགོག་སྙོམས་པ་དང་། མཚམས་མེད་ཀྱི་ལས་སྟོབས་ཆེན་བསག་པའི་མི་རྣམས་དེ་ཡིན་པའི་ཕྱིར་ཏེ། དང་བོ་ལ་འགོག་སྙོམས་ཀྱིས་འཇོམས། གཉིས་པ་ལ་ལས་མཚམས་མེད་ཀྱིས་འཇོམས་པའམ་དེས་གནོད་པའི་ཕྱིར་ན། གཞན་ཡང་། བསམ་གཏན་བཞི་བ་ལའང་རྣམ་ཤེས་ཀྱི་གནས་པ་མིན་ཞེས་མཐའ་གཅིག་ཏུ་ཁྱབ་མཐའ་་་་་་་་་འཛིན་པར་འདོད་དཀའ་སྟེ། བསམ་གཏན་བཞི་བའི་དགྲ་བཅོམ་རྣམས་ལ་ནི་རྣམ་ཤེས་གནས་པ་ཞེས་ཁས་ལེན་པར་རིགས་ཏེ། དེ་འཇོམས་བྱེད་དང་མི་ལྡན་པའི་ཕྱིར། དེར་ཐལ། དེ་འདུ་ཤེས་མེད་པ་བ་མ་ཡིན་ལ། མྱང་འདས་སུ་བསྐྱོད་འདོད་མེད་པའི་ཕྱིར། ཁྱབ་སྟེ། དེ་ལྟར་ན་རྣམ་ཤེས་ཀྱི་གནས་པ་ཡིན་སྙམ་སྟེ།རྣམ་པར་ཤེས་པ་གནས་པ་ནི་གཞན་ན་གནས་པ་དེ་ལྟར་འགྲོ་བར་འདོད་པ་་་་་་་དང་དེར་གནས་པ་གཞན་དུ་བསྐྱོད་པར་མི་འདོད་པ་འཛིན་པར་བྱ་སྙམ་ལ། དེ་འདྲའི་དགྲ་བཅོམ་པ་དག་ནི་དེ་ལྟར་རོ་ཟེར་ལ། བསམ་གཏན་བཞི་བའི་སྐྱེ་འཕགས་དག་ལ་རིམ་བཞིན་དེས་བསྒྲུབ་པར་སེམས་ཏེ། མངོན་པའི་རྒྱན་ལས།བསམ་གཏན་བཞི་བའི་སོ་སོའི་སྐྱེ་བོ་རྣམས་ནི་འདུ་ཤེས་མེད་པ་དང་། འཕགས་པ་རྣམས་ནི་གནས་གཙང་མར་བསྐྱོད་པར་འདོད་པའི་ཕྱིར་དང་གནས་གཙང་་་་233 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བ་རྣམས་མྱང་འདས་སུ་བསྐྱོད་པར་འདོད་པའི་ཕྱིར། དེ་དག་རྣམ་ཤེས་ཀྱི་གནས་པ་མ་ཡིན་ཏེ། རྣམ་པར་ཤེས་པ་གནས་པ་ནི་གཞན་ན་གནས་པ་དེར་འགྲོ་བར་འདོད་པ་དང་དེར་གནས་པ་གཞན་དུ་བསྐྱོད་པར་མི་འདོད་པ་ཡིན་ན་དེ་དག་ནི་དེ་ལྟ་མ་ཡིན་པའི་ཕྱིར། ཞེས་རྒྱ་ཆེ་བས་གསུངས་གནང་མཛད་ཟེར་ན། གཞན་དག་ན་རེ། མྱང་འདས་སུ་བསྐྱོད་པར་འདོད་པའི་འཕགས་པ་འདོད་རྟེན་ཅན་ཆོས་ཅན། རྣམ་ཤེས་ཀྱི་གནས་པ་མིན་པར་ཐལ། གནས་གཙང་བ་རྣམས་མྱང་འདས་སུ་བསྐྱོད་པར་འདོད་པས་རྣམ་ཤེས་ཀྱི་གནས་པ་མ་བཞག་་་་་་པའི་ཕྱིར་ཏེ། འགྲེལ་བས་བསྒྲུབ་ཚུལ་དེའི་ཕྱིར། གཞན་ཡང་འདོད་རྟེན་ལའང་རྣམ་ཤེས་མི་གསལ་བ་ཡང་ཡོད་ལ། དེར་གནས་གཞན་དུ་འགྲོ་འདོད་པའང་ཡོད་པས་རྣམ་ཤེས་ཀྱི་གནས་པ་ལ་སེམས་གསལ་དགོས་ཏེ། མངོན་རྒྱན་ལས།རྣམ་ཤེས་གནས་པ་ནི་སེམས་གསལ་ལ། ཞེས་པས་སྔ་མའི་དེས་འགྲུབ་ལ། ཕྱི་མ་ནི་གནས་གཞན་ནམ་ཞིང་གཞན་དུ་རྟག་ཏུ་འགྲོ་འདོད་པའི་འདོད་རྟེན་གྱི་་་་་་་་་སེམས་ཅན་མཐའ་མེད་པར་མངོན་ནོ་ཟེར་ན།དཔྱད་པར་བྱ་ན། ཁོ་ན་རེ། འདོད་རྟེན་གྱི་སེམས་ཅན་ཁ་ཅིག་ནི་གནས་དེར་མི་འདོད་བཞིན་དུ་གནས་པ་དུ་མར་བྱུང་བ་ཡོད་སྙམ་སྟེ། དེ་མི་ཁ་ཅིག་དང་། ལྷ་ཁ་ཅིག་སོགས་ཡོད་པར་རིགས་པས་བརྟག་སླ་བའི་ཕྱིར་ཞེ་ནའོ། །ཁོ་ན་རེ། འོ་ན། འགོག་པའི་སྙོམས་འཇུག་ཐོབ་མ་ཐག་པའི་ཕྱིར་མི་འོང་ཆོས་ཅན། རྣམ་ཤེས་ཀྱི་གནས་པ་མིན་པར་ཐལ། དེར་རྣམ་ཤེས་འཇོམས་བྱེད་དང་ལྡན་པའི་ཕྱིར་ཏེ། དེ་འགོག་པའི་སྙོམས་འཇུག་གིས་འཇོམས་པའི་ཕྱིར། དེར་ཐལ། དེས་འཇོམས་པས་དེར་རྣམ་ཤེས་ཀྱི་གནས་པ་མ་བཞག་པར་གསུངས་པའི་ཕྱིར། དེར་ཐལ། མངོན་པའི་རྒྱན་ལས། བསམ་གཏན་བཞི་བ་ན་འདུ་ཤེས་མེད་པ་བ་དང་འདུ་ཤེས་མེད་པ་བའི་སྙོམས་འཇུག་དང་། སྲིད་རྩེ་ན་འགོག་234 ་

མཛོད་གནས་གསུམ་པ། ་པའི་སྙོམས་འཇུག་གིས་རྣམ་ཤེས་འཇོམས་པའི་ཕྱིར། ཞེས་དེ་སྒྲུབ་སླ་བའི་ཕྱིར་ཟེར་བ་ལ། ཁ་ཅིག དེ་ནི་འཐད་པར་མ་མཐོང་སྟེ། འགོག་སྙོམས་མངོན་དུ་བྱས་པའི་མི་དག་ནི་ལྷ་མི་གང་རུང་ཡིན་པས་རྣམ་ཤེས་ཀྱི་གནས་པ་ནི་ཁྱབ་པར་་གོ་ནུས་ཏེ། སྡོམ་ཚིག་ལས། ཕྱིས་འབྱུང་འདོད་པའི་ལྷ་མི་ལྟར། །གཉིས་ཀ་ཐ་དད། ཅེས་གསལ་བོར་བསྟན་པས་སོ། །མདོ་ལས་ཀྱང་། སེམས་ཅན་གཟུགས་ཅན་ལུས་ཐ་དད་ཅིང་འདུ་ཤེས་ཐ་དད་པ་དག་ཀྱང་ཡོད་དེ། འདི་ལྟ་སྟེ་མི་རྣམས་དང་། ལྷ་ཁ་ཅིག་གོ། །འདི་ནི་རྣམ་པར་ཤེས་པ་གནས་པ་དང་བོའོ། །ཞེས་དང་། གཞན་ཡང་། བསམ་གཏན་བཞི་བ་བ་འགོག་སྙོམས་མ་ཐོབ་པའི་ཕྱིར་མི་འོང་རྣམ་ཤེས་ཀྱི་གནས་པ་བདུན་པོ་གང་རུང་དང་ལྡན་པར་ངེས་ཏེ།དེ་ལ་རྣམ་ཤེས་འཇོམས་བྱེད་དང་མི་ལྡན་པའི་ཕྱིར་ཏེ། འགོག་པའི་སྙོམས་འཇུག་ཀྱང་མི་ལྡན་ལ་འདུ་ཤེས་མེད་པའང་མིན་པས་དེས་ན་དེ་ལུས་དང་འདུ་་་་ཤེས་གཉིས་ཀ་ཐ་དད་དུ་གཟུང་རིགས་པའི་ཕྱིར། ཞེ་ན། དེའང་དཀའ་ས་ཆེ་བར་བླ་མའི་གསུང་གི་བདུད་རྩི་ཐོས་སོ། །ཁ་ཅིག དེ་ནི་གནས་གཙང་མའམ་མྱང་འདས་ལ་བསྐྱོད་འདོད་ཡོད་པས་དེ་ཅི་རིགས་སུ་འཛིན་མི་དགོས་ཟེར་བ་ལ།ཆོས་ཅན། རྣམ་ཤེས་ཀྱི་གནས་པ་བདུན་ཅི་རིགས་སུ་བསྡུས་པར་འདྲ་སྟེ། དེ་འཇོམས་བྱེད་ཀྱང་མི་ལྡན་པའི་ཕྱིར། ཁྱབ་སྟེ། རང་འགྲེལ་ལས་བསམ་གཏན་བཞི་བ་དེ་མིན་པའི་རྒྱུ་མཚན་གཉིས་ལས་མ་བཀོད་པའི་ཕྱིར། དེར་ཐལ། རང་འགྲེལ་རང་ལས། བསམ་གཏན་བཞི་བ་ན་ནི་འདུ་ཤེས་མེད་པ་བ་དང་འདུ་ཤེས་མེད་པའི་སྙོམས་པར་འཇུག་པ་དག་ཡིན་ནོ། །ཞེས་གསལ་བར་གསུངས་སོ། །བསམ་གཏན་བཞི་བ་བ་ནི་སེམས་ཅན་གྱི་གནས་པ་ཡིན་ནམ་མིན་ན་ནི་འདོད་་་་པར་མི་སེམས་ཏེ། སྔར་རྣམ་ཤེས་ཀྱི་གནས་པ་མིན་པ་ལྟར་དེའི་སོ་སོ་སྐྱེ་བོ་རྣམས་ནི་འདུ་ཤེས་མེད་པར་འཇུག་པར་འདོད་ལ། འཕགས་པ་ནི་གནས་235 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཙང་མའམ་མྱང་འདས་སུ་འཇུག་པར་འདོད་པས་དེ་གནས་འདོད་ཀྱི་བློ་མེད་་་དེ་དེ་ནས་བསྐྱོད་འདོད་ཀྱི་སེམས་དང་བཅས་པའི་ཕྱིར་ན། ཆེན་པོ་བ་དག་གི་རྩོད་ཚུལ་ཡིན་ཀྱང་།སེམས་ཅན་གྱི་གནས་པ་ནི་དགུར་གོར་མ་ཆག་སྟེ། འགྲེལ་བ་མངོན་པའི་རྒྱན་ལས། ཡང་སེམས་ཅན་གྱི་གནས་དགུ་བཤད་པ་གང་ཞེ་ན། སྔར་སྨོས་པའི་རྣམ་ཤེས་གནས་པ་བདུན་དང་། སྲིད་པའི་རྩེ་མོ་དང་། འདུ་ཤེས་མེད་པའི་སེམས་ཅན་རྣམས་ནི་སེམས་ཅན་གྱི་གནས་དགུ་ཡིན་པར་མདོ་ལས་བཤད་དོ། །ཞེས་དང་། རྩ་བར། སྲིད་རྩེ་དང་། །འདུ་ཤེས་མེད་པའི་སེམས་ཅན་རྣམས། །སེམས་ཅན་གྱི་ནི་གནས་དགུར་བཤད། །ཅེས་གསུངས་པས་གསལ་ལོ། །ཞེ་ན།ཁ་ཅིག འདུ་ཤེས་མེད་པ་བ་དེའང་སེམས་ཅན་གྱི་གནས་པ་ནི་འཇོག་པར་འཐད་དཀའ་སྟེ། དེ་ལས་གནས་གཞན་དུ་བསྐྱོད་པར་འདོད་པའི་ཕྱིར། རང་དགར་གནས་པ་མིན་སྙམ་སྟེ། གནས་པ་གཞན་དུ་བསྐྱོད་པར་འདོད་ན་ནི་དེ་ལྟར་མི་རིགས་པའི་ཕྱིར། ཡང་ན་འདི་ཉིད་ལས། རྣམ་པར་ཤེས་པ་གནས་པ་ནི་གཞན་ན་གནས་པ་དེར་འགྲོ་བར་འདོད་པ་དང་དེར་གནས་པ་གཞན་དུ་བསྐྱོད་་པར་མི་འདོད་པ་ཡིན་ན་དེ་དག་ནི་དེ་ལྟ་མ་ཡིན་པའི་ཕྱིར། ཞེས་ཟེར་ན་དེ་ནི་སློབ་དཔོན་འདུས་བཟང་ལྟར་དུ་བཤད་པ་ཡིན་པས་དཔྱད་པར་བྱ་དགོས་ཏེ།གཞན་དག་ན་རེ། སེམས་ཅན་དུ་གནས་པ་དང་རྣམ་ཤེས་ཀྱི་གནས་པ་གཉིས་མི་མཚུངས་པར་ལུང་རིགས་དག་གིས་གསལ་ཁ་ཆེས་མངོན་པར་སྣང་སྟེ། རྣམ་ཤེས་ཀྱི་གནས་པ་ནི། མཐའ་དཔྱོད་ལས། ལུང་ལས་རྣམ་ཤེས་ཀྱི་གནས་པ་བཞི་རྣམ་ཤེས་ཀྱི་ཞིང་དང་། རྣམ་ཤེས་ཀྱི་ས་བོན་དུ་གསུངས་པ་དང་མཐུན་པའི་ཕྱིར་ཏེ། རང་འགྲེལ་ལས། གང་དག་རྣམ་པར་ཤེས་པ་དང་ལྷན་ཅིག་འབྱུང་བ་དེ་དག་ནི་འདིའི་ཞིང་གི་ངོ་བོར་ཤིན་ཏུ་ལེགས་པ་ཡིན་པས་དེ་དག་ཉིད་འདིའི་་་236 ་

མཛོད་གནས་གསུམ་པ།གནས་པ་དག་ཅེས་བཤད་དོ། །ཞེས་གསུངས་པ་ལ། ཁ་ཅིག རྣམ་པར་ཤེས་པའི་གནས་པ་ནི་ཡང་བཞིར་གསུངས་ཀྱང་སྲིད་རྩེ་ཡང་རྣམ་པར་ཤེས་པ་འདོད་་སྙམ་སྟེ། མངོན་པའི་རྒྱན་ལས། རྣམ་པར་ཤེས་པ་གནས་པ་གཟུགས་སུ་ཉེ་བར་འགྲོ་བ་དང་། གཟུགས་སུ་ཚོར་བ་དང་། གཟུགས་མེད་དང་བོ་གསུམ་དུ་འདུ་ཤེས་དང་སྲིད་རྩེར། འདུ་བྱེད་ཉེ་བར་འགྲོ་བའོ། །ཞེས་གསུངས་པས།དཔྱད་པའི་སྒོ་ཙམ་ཞིག་བརྗོད་ན། དཔྱོད་ལྡན་དག་ན་རེ། དེ་ནི་མི་རིགས་པར་སྔར་རྒྱས་པར་སྤྲོས་ཟིན་པས་སླ་ཞིང་། རྣམ་པར་ཤེས་པ་གནས་པ་ནི་རིམ་བཞིན་ཟག་བཅས་ཀྱི་ཕུང་བོ་བཞི་ཡིན་ལ། རྣམ་ཤེས་ནི་རྣམ་པར་ཤེས་པའི་གནས་པ་མ་བཤད་དེ། གནས་པ་བོ་རྣམ་ཤེས་ཀྱི་ངོ་བོ་འགའ་ཞིག་མ་བཤད་ཀྱང་རྣམ་ཤེས་ནི་གནས་པ་བོ་ཡིན་གྱི་གནས་པ་བོ་དང་གནས་ནི་མི་འདྲ་་་བར་སྣང་སྟེ། ས་བོན་དང་ཞིང་ལྟར་བརྟེན་པ་དང་རྟེན་ཡིན་པའི་ཕྱིར་ཏེ།བརྟེན་དང་རྟེན་པ་འགལ་བས་སོ །ཚངས་ཆེན་ལོག་ལྟའི་གནས་སུ་འདོད་བྱས་པ་ལ། ཁ་ཅིག་ན་རེ། དེ་མི་འཐད་པར་ཐལ། ཚངས་ཆེན་ལ་ལོག་ལྟའི་གནས་ཀྱིས་མ་ཁྱབ་པའི་ཕྱིར། དེར་ཐལ། ཆུ་འཇིག་གི་འཇིག་རྒྱུའི་ཚངས་ཆེན་གྱི་གནས་དེ་ལོག་ལྟའི་གནས་མ་ཡིན་པའི་ཕྱིར་ཏེ། དེ་དུས་སུ་ཚངས་པ་ཆེན་པོ་ཐོག་མར་མ་གྲུབ་པའི་ཕྱིར། དེར་ཐལ།ཆུ་འཇིག་གི་དུས་སུ་ཐོག་མར་བསམ་གཏན་གཉིས་པ་ནས་གྲུབ་རླུང་འཇིག་གི་་་་་རྗེས་སུ་བསམ་གཏན་གསུམ་པ་ནས་གྲུབ་དགོས་མེ་འཇིག་གི་རྗེས་སུ་ཐོག་མར་་་་་ཚངས་པ་ཆེན་པོ་གྲུབ་དགོས་པས་དེ་ལོག་ལྟ་སྐྱེས་པ་ཞེས་བཤད་དགོས་ཀྱི་གཞན་ལ་དེ་མ་ཡིན་པའི་ཕྱིར་ན། ཚངས་ཆེན་ལ་ལོག་ལྟའི་གནས་ཀྱིས་མ་ཁྱབ་པར་འདྲ་བའི་ཕྱིར། འདོད་ན། འོ་ན། ཚངས་ཆེན་གྱི་གནས་ལ་གནས་གཙང་བའམ་འཕགས་པའི་གནས་ཡོད་པར་འདོད་པར་ཐལ། དེའི་ཕྱིར། འདོད་ན། དེར་237 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བར་འདའ་བ་ཡོད་པར་ཐལ། དེའི་ཕྱིར། འདོད་ན། བར་འདའ་བ་བཅུ་དྲུག་ཅེས་ངེས་པ་མེད་པར་ཐལ། བཅུ་བདུན་འཛིན་རིགས་པའི་ཕྱིར་ཏེ། སྔ་མའི་སྒྲུབ་ཚུལ་ཁས་བླང་བའི་ཕྱིར་ཟེར་བ་སོགས་གསེར་འཕྲེང་གི་སྟེང་ནས་དཔྱད་་་་་་པར་བྱའོ་གསུངས།ཁ་ཅིག་ན་རེ། བསམ་གཏན་དང་བོ་བ་རྣམས་ནི་ལུས་གཅིག་ལ་འདུ་ཤེས་ཐ་དད་དུ་འཛིན་པར་བྱ་སྟེ། དེ་ལུས་གཅིག་པ་ནི་ཕོ་ལུས་སུ་གཅིག་པས་སོ།།དེར་ཐལ། མངོན་རྒྱན་ལས། ལུས་ཕོ་ལུས་སུ་གཅིག་པ་གང་ཞིག་ཅེས་པས་གཉིས་པ་དང་གསུམ་པ་དག་ལུས་གཅིག་པར་འཆད་དམ་ཞེ་ན། ཁ་ཅིག ལུས་ཆེ་ཆུང་མེད་པས་ཟེར་ན། དེའང་ངེས་པར་མི་འཛིན་ཏེ། ལུས་ནི་ཉིས་འགྱུར་ཉིས་འགྱུར་ཏེ་ཞེས་པའི་དོན་ལས་གཞན་དུ་སོང་བའི་ཕྱིར། ཞེ་ན། གཞན་དག་གིས་ལུས་ནི་ཁ་དོག་དང་དབྱིབས་འདྲ་བས་འཆད་རིགས་ཏེ། མངོན་པའི་རྒྱན་གྱི་དགོངས་དོན་མཆོག་ཡིན་པའི་ཕྱིར་ཞེ་ན། དེའང་འཛིན་རིགས་པར་མི་བྱ་སྟེ།བསམ་གཏན་དང་བོ་སོགས་སུ་དེ་ལྟར་ཆེས་མང་བོར་གནས་པའི་ཕྱིར་ཟེར་རོ། །དང་བོར་བྱུང་བའི་འདོད་པའི་མི་ལུས་གཅིག་ཀྱང་འདུ་ཤེས་ཐ་དད་པ་་་ལ་འཇོག་སྙམ་སྟེ། སྔར་བྱུང་སེམས་ཅན་གཟུགས་ཅན་བཞིན། །ཞེས་པས་འོད་ལུས་སུ་གཅིག་པར་བསྟན་པའི་ཕྱིར་ན་རིན་ཆེན་འཕྲེང་བ་ལྟར་ཡིན་སྙམ་ལ།དེས་ན་སྔར་དཔྱད་པ་ལྟར་ལུས་དང་འདུ་ཤེས་གཉིས་ཀ་ཐ་དད་ནི་དེ་ལྟར་མིན་་་པར་མི་གཟུང་སྙམ་སྟེ། རྒྱས་པར་གོང་དུ་སྤྲོས་ཟིན་ཏོ། །ཁ་ཆེ་བྱེ་སྨྲ་དང་སློབ་དཔོན་གཉིས་ཀྱིས་འདུ་ཤེས་མེད་པས་མཚོན་པའི་་་བསམ་གཏན་བཞི་སོགས་ནི་སེམས་ཅན་གྱི་གནས་དགུ་བོ་གང་རུང་ཡིན་མིན་་་་་་རྩོད་ཚུལ་ཡོད་པས་དཔྱོད་གསུངས་སོ། །གཟུགས་མེད་ལ་ཕུང་བོའི་རིས་མཐུན་དང་སྲོག་ལ་རྣམ་ཤེས་བརྟེན་ཀྱང་འདོད་པ་ལ་མི་བརྟེན་པར་བཤད་པར་ཐལ།238 ་

མཛོད་གནས་གསུམ་པ།དེ་ནི་རིས་དང་སྲོག་ལ་ཡང་། །ཞེས་ཟེར་ན། འོ་ན་འདོད་གཟུགས་ཀྱི་སྲོག་དབང་ཆོས་ཅན། རྣམ་ཤེས་ཀྱི་རྟེན་མིན་པར་ཐལ། དེའི་ཕྱིར་ཏེ། དེ་དག་ཏུ་གཟུགས་དང་སྲོག་ལ་བརྟེན་པ་མིན་ཏེ་དེ་ནི་གཟུགས་ཀྱི་འདུ་ཤེས་དང་མ་བྲལ་་་་བས་སྲོག་དབང་སྟོབས་ཆུང་བའི་ཕྱིར་རོ་ཞེས་འགྲེལ་བ་མངོན་པའི་རྒྱན་སོགས་་་སུ་བཤད་པར་གསལ་ལོ་ཞེ་ན། ཁོ་ན་རེ། དེའང་མི་འཐད་པར་མངོན་ཏེ།འདོད་གཟུགས་སོགས་ཀྱི་རྣམ་ཤེས་ནི་སྲོག་ལ་ངེས་པར་བརྟེན་པ་ཡིན་པའི་ཕྱིར།དེར་ཐལ། རྩ་བར། སྲོག་ནི་ཚེ་ཡིན་དྲོད་དང་ནི། །རྣམ་ཤེས་རྟེན་གང་ཡིན་པའོ། །ཅེས་གསུངས་པའི་ཕྱིར། རྣམ་ཤེས་ཀྱི་གནས་པ་བདུན་མེད་ཅེས་འདོད་པ་ནི་མི་རིགས་ཏེ། ཡིག་ཆར། རྣམ་ཤེས་ཀྱི་གནས་པ་ཆོས་ཅན། བདུན་ཡོད་དེ།ལུས་དང་འདུ་ཤེས་གཉིས་ཀ་ཐ་དད་པ་དང་། ལུས་ཐ་དད་ཅིང་འདུ་ཤེས་གཅིག་པ་དང་། དེ་ལས་བཟློག་པ་ལུས་གཅིག་ཅིང་འདུ་ཤེས་ཐ་དད་པ་དང་།གཉིས་ཀ་གཅིག་པ་དང་། གཟུགས་ཅན་མ་ཡིན་པའི་གནས་པ་དང་བོ་བདུན་ཡོད་པའི་ཕྱིར། ཞེས་གསུངས་པ་ལ། ལ་ལས་ལུས་ཐ་དད་ཀྱང་འདུ་ཤེས་ཐ་དད་པའི་རྣམ་ཤེས་ཀྱི་གནས་པ་ལ་ནི་འདོད་པའི་ལྷ་མི་སོགས་ངོས་འཛིན་པ་ལ། ཁོ་ན་རེ། དེ་ཆོས་ཅན། རྣམ་ཤེས་ཀྱི་གནས་པ་བདུན་པོ་གང་རུང་ཡིན་པར་ཐལ།དེའི་དང་བོ་ཡིན་པའི་ཕྱིར། འདོད་མི་རིགས་ཏེ། རྩ་བར། དེ་འཇོམས་བྱེད་ལྡན་ཞེས་སོ་ཞེ་ན། ཁོ་ན་རེ། ངན་སོང་བ་དག་ཆོས་ཅན། རྣམ་ཤེས་ཀྱི་གནས་པ་མིན་པར་ཐལ། དེ་བདུན་པོ་གང་ཡང་མིན་པའི་ཕྱིར། ཁོ་ན་རེ། དེ་ནི་ཆེས་མི་འཐད་པར་སེམས་ཏེ། མངོན་པའི་རྒྱན་ལས། དེ་ལ་ལུས་དང་འདུ་ཤེས་ཐ་དད་པའི་སེམས་ཅན་ནི་ངན་སོང་གསུམ་དང་མི་རྣམས་དང་། འདོད་པའི་ལྷ་རྣམས་དང་། བསམ་གཏན་དང་བོར་ཕྱིས་སྐྱེས་པ་དང་སྡུག་བསྔལ་དང་བཏང་སྙོམས་ཐ་དད་པའི་ཕྱིར་རོ། །ཞེས་གསུངས་པའི་ཕྱིར། ཁ་ཅིག ཡིག་ཆར་དེར་་ 239 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ངན་སོང་གསུམ་མ་བཞག་པའི་རྒྱུ་མཚན་མེད་པར་ཐལ། དེར་ངན་སོང་གསུམ་མ་བཞག་ཀྱང་དེར་མ་བཞག་པའི་རྒྱུ་མཚན་གཞན་ཡང་མེད་པའི་ཕྱིར་ཟེར། ཁོ་ན་རེ། ཡིག་ཆར་ཡང་དེ་གསུམ་འཇོག་པར་འདྲ་སྟེ། ལུས་ཐ་དད་ནི་ལུས་ཆེ་ཆུང་གིས་འཇོག་ལ་འདུ་ཤེས་ནི་བདེ་སྡུག་བཏང་སྙོམས་ཐ་དད་པས་ཡིན་པར་སྙམ་མོ་ཞེ་ན། ཁ་ཅིག བསམ་གཏན་དང་བོ་ལའང་བདེ་སྡུག་བཏང་སྙོམས་ཐ་དད་པར་ཐལ། ཡིག་ཆ་ལས། ལུས་དང་འདུ་ཤེས་གཉིས་ཀ་ཐ་དད་པ་ཡོད་དེ། དང་བོར་བྱུང་བ་མ་ཡིན་པའི་འདོད་པའི་ལྷ་མི་གཉིས་དང་། བསམ་གཏན་དང་བོ་བ་དང་བོར་བྱུང་བ་མ་ཡིན་པ་གསུམ་དེ་ཡིན་པའི་ཕྱིར། ཞེས་སོ་ཞེ་ན་དེ་ལ་འདུ་ཤེས་ནི་བདེ་སྡུག་བཏང་སྙོམས་ཐ་དད་པ་ལ་དགོས་པ་དེ་དག་ལ་དེ་གསུམ་ཡོད་་་མེད་ལ་དཔྱད་དགོས་པའི་ཕྱིར་ན་སྔར་སྤྲོས་ཟིན་པས་སོ། །ཁ་ཅིག་ན་རེ། ལུས་དང་འདུ་ཤེས་གཉིས་ཀ་གཅིག་པ་ནི་བསམ་གཏན་དང་བོའི་ལྷ་རྣམས་ཡིན་པར་འདྲ་སྟེ། དེ་འདུ་ཤེས་གཅིག་པ་ནི་བསམ་གཏན་གཉིས་པ་སོགས་ལ་འདུ་ཤེས་གཅིག་པས་བསྒྲུབ་ནུས་པ་གང་ཞིག ལུས་གཅིག་པ་ནི་ཕོ་ལུས་སུ་གཅིག་པའི་དེའི་ཕྱིར་ན། རིམ་བཞིན་དུ་གྲུབ་སྟེ། དང་བོ་སླ་ཞིང་ཕྱི་མ་ནི་ལུས་ཕོ་ལུས་སུ་གཅིག་པའི་ཕྱིར། ཁྱབ་སྟེ། མཆིམས་མཛོད་ལས།ལུས་ཕོ་ལུས་སུ་གཅིག་པ་གང་ཞིག་ཞེས་པས་གོ་ནུས་སོ་ཞེ་ན། འདོད་ན། མིན་ཏེ་སྔར་དྲངས་པའི་ཡིག་ཆས་བསྒྲུབ་ནུས་སོ། །ཡང་ན་བསམ་གཏན་གཉིས་པ་དག་ལུས་གཅིག་པ་དེ་ལུས་འོད་ལུས་སུ་གཅིག་པས་བྱེད་པ་ནི་རིགས་པས་དཔྱད་གཞི་མང་སྟེ། ལུས་འོད་ལུས་སུ་གཅིག་པས་ལུས་གཅིག་པར་འཇོག་ན། ལུས་ཀྱི་ཁ་དོག་གཅིག་པར་ཡང་ལུས་གཅིག་པ་འཇོག་པར་ཐལ་བས་ནའོ་ཞེ་ན། ཁ་ཅིག སྔ་མའི་འཇོག་ཚུལ་ལ་དཔྱད་པར་བྱ་ན་ལུས་ཆེ་ཆུང་དང་ཁ་དོག་དབྱིབས་སོགས་ཀྱིས་ལུས་ཐ་དད་དུ་མ་བཞག་ན་ཡིག་ཆ་ལས་གསུངས་པ་ལ་ཁྱབ་པ་མེད་་་་ 240 ་

མཛོད་གནས་གསུམ་པ། ་པར་འགྱུར་བའི་ཕྱིར། དེ་ཉིད་ལས། དེ་གསུམ་གྱི་ལུས་ཆེ་ཆུང་དང་ཁ་དོག་དང་དབྱིབས་དང་རྟགས་ཐ་དད་ཅིང་། ཞེས་གསུངས་པས་དཔྱད། དེས་ན་བསམ་གཏན་དང་བོ་རྣམས་ཀྱི་ལུས་གཅིག་པར་ཁས་བླང་བ་ལ་ཉེས་པ་མེད་པར་ཐལ།དེའི་ལུས་ཕོ་ལུས་སུ་ངེས་པའི་ཕྱིར། ཁྱབ་སྟེ། བསམ་གཏན་གཉིས་པ་དང་གསུམ་པ་སོགས་ལུས་གཅིག་པར་ལུས་ཕོ་ལུས་སུ་གཅིག་པས་བཞག་པའི་ཕྱིར་ཏེ་་འགྲེལ་བ་སོགས་ཀྱིས་ཤེས་པའི་ཕྱིར་ཟེར་བ་མང་ངོ་། །ཡང་ན་ལུས་ཆེ་ཆུང་མེད་ཙམ་གྱིས་ལུས་གཅིག་པར་འཇོག་པའང་དཀའ་སྟེ། ལུས་ནི་ཉིས་འགྱུར་ཉིས་འགྱུར་ཏེ། །ཞེས་གསལ་བོ་བསྟན་པས་དོགས་གཅོད་བྱེད་པའི་ཡུལ་དུ་ངོས་སོ་ཟེར། རྣམ་ཤེས་འཇོམས་བྱེད་དང་ལྡན་ན་རྣམ་ཤེས་ཀྱི་གནས་པ་མ་ཡིན་པས་ཁྱབ་པའི་ཕྱིར་བྱས་པ་ལ་ཁོ་ན་རེ། འགོག་སྙོམས་གསར་དུ་ཐོབ་མ་ཐག་པའི་ཕྱིར་མི་འོང་ཆོས་ཅན། དེར་ཐལ། དེའི་ཕྱིར།འདོད་མི་ནུས་ཏེ། རྣམ་ཤེས་ཀྱི་གནས་པ་བདུན་པོ་གང་རུང་དུ་ངེས་པའི་ཕྱིར།མ་གྲུབ་ན། དེར་ཐལ། ལུས་དང་འདུ་ཤེས་གཉིས་ཀ་ཐ་དད་ཡིན་པའི་ཕྱིར་ཏེ།ཕྱིས་འབྱུང་གི་འདོད་པའི་ལྷ་མི་གང་རུང་ཡིན་པའི་ཕྱིར། སྡོམ་ཚིགས་ལས།ཕྱིས་འབྱུང་འདོད་པའི་ལྷ་མི་ལྟར། །གཉིས་ཀ་ཐ་དད། ཅེས་གསུངས་པས་སོ །ཡང་ན་དེར་ངེས་པ་ཁོ་ནར་གྲུབ་སྟེ། འགོག་པའི་སྙོམས་འཇུག་གིས་རྣམ་པར་ཤེས་པ་གནས་པ་འཇོམས་པར་བྱེད་པ་བཟུང་རིགས་ཏེ། འགྲེལ་བ་མངོན་པའི་རྒྱན་ལས། གལ་ཏེ་སེམས་ཀྱི་གནས་པ་གཞན་དག་ཀྱང་ཡོད་པ་མ་ཡིན་ནམ་ཅིའི་ཕྱིར་དེ་དག་ཁོ་ན་རྣམ་ཤེས་གནས་པར་བསྟན་ཞེ་ན། སྔར་སྨོས་དེ་དག་གི་ལྷག་མ་ངན་སོང་གསུམ་དང་བསམ་གཏན་བཞི་བ་དང་སྲིད་རྩེ་བ་རྣམས་ནི་རྣམ་པར་ཤེས་པ་མ་ཡིན་ཏེ། ངན་སོང་གསུམ་ན་སྡུག་བསྔལ་དང་། བསམ་གཏན་བཞི་བ་ན་འདུ་ཤེས་མེད་པ་བ་དང་འདུ་ཤེས་མེད་པའི་སྙོམས་འཇུག་དང་། སྲིད་རྩེ་ན་241 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འགོག་པའི་སྙོམས་འཇུག་གིས་རྣམ་ཤེས་འཇོམས་པའི་ཕྱིར་རོ། །ཞེས་སོ་ཞེ་ན།ཁོ་ན་རེ། དེའང་མཐའ་གཅིག་ཏུ་ངོས་པར་འཛིན་མི་རིགས་ཏེ། ངན་སོང་གསུམ་རྣམ་ཤེས་ཀྱི་གནས་པ་ཡིན་པའི་ཕྱིར། དེར་ཐལ། དེ་རྣམ་ཤེས་ཀྱི་གནས་པ་བདུན་པོ་གང་རུང་ཡིན་པའི་ཕྱིར་ཏེ། མཆིམས་ཊཱིཀ་ལས། དེ་ལ་ལུས་དང་འདུ་ཤེས་ཐ་དད་པའི་སེམས་ཅན་ནི། ངན་སོང་གསུམ་དང་། མི་རྣམས་དང་།ནས། ཐ་དད་པའི་ཕྱིར་རོ། །ཞེས་བྱུང་བའི་ཕྱིར། ཁོ་ན་རེ། ངན་སོང་གསུམ་ན་རྣམ་པར་ཤེས་པ་ནི་གནས་པའི་སྐབས་མི་འཛིན་ཏེ། དེར་སྡུག་བསྔལ་དང་བཅས་པའི་ཕྱིར། ཁྱབ་པ་དྲངས་མ་ཐག་པའི་ལུང་དེའི་ཕྱིར། ཡང་ན། དེའི་སྡུག་བསྔལ་དེ་དེ་འཇོམས་བྱེད་ཡིན་པའི་ཕྱིར་ན། དེར་རྣམ་ཤེས་ཀྱི་གནས་པ་མི་འཛིན་པའི་ཕྱིར་ཏེ། གཞུང་ལུགས་རབ་འབྱམས་དག་གི་དགོངས་པ་བླ་མེད་ཡིན་སྙམ་མོ་ཟེར་མཁན་མང་ངོ་། །ཁོ་ན་རེ། དེ་དག་ཀྱང་འཐད་པར་ཁས་ལེན་པར་དཀའ་སྟེ། ངན་སོང་གསུམ་ནི་རྣམ་ཤེས་ཀྱི་གནས་པ་ཐ་དད་པ་སྔར་དྲངས་པའི་གཞུང་ལུགས་རབ་འབྱམས་དེས་ཀྱང་མང་བས་དཔྱད་དགོས་སོ། །གོང་མའི་གནས་དག་བཅུ་བདུན་ནི། །ཞེས་པས་གོང་མར་གནས་བཅུ་བདུན་གྲངས་ངེས་པར་བསྟན་བྱས་པ་ལ་དེ་མི་འཐད་པར་ཐལ། ཚངས་ཆེན་པ་དེ་ཚངས་མདུན་པ་ལས་ལོགས་སུ་འཇོག་པ་མིན་པའི་ཕྱིར། དེར་ཐལ། དེ་ཚངས་ཆེན་པའི་གནས་ན་ཡོད་པའི་ཕྱིར། དེར་དེ་ཚངས་མདུན་པ་ཞེས་སྨྲས་ཚུལ་ལས་ཤེས་པའི་ཕྱིར། ཞེས་འགའ་ཞིག་གིས་རྩོད་ཚུལ་ཙམ་མོ། །རྣམ་ཤེས་ཀྱི་གནས་པ་ཡིན་ན་རྣམ་ཤེས་ཀྱི་རྒྱུར་གྱུར་བའམ་དེའི་སྔོན་དུ་་སོང་བས་ཁྱབ་ཟེར་ན། འོ་ན། དེའི་སྔོན་དུ་གྲུབ་པའི་ཟག་བཅས་ཀྱི་ཚོར་བ་ཆོས་ཅན། དེར་ཐལ། དེའི་ཕྱིར། དེར་ཐལ། ཟག་བཅས་ཀྱི་ཚོར་བ་ཡིན་པའི་ཕྱིར།འདོད་ན། དེ་ཆོས་ཅན། རྣམ་ཤེས་དང་དུས་མཉམ་པར་ཐལ། དེའི་ཕྱིར། ཁྱབ་242 ་

མཛོད་གནས་གསུམ་པ།པ་ཡིག་ཆས་འགྲུབ་ཅེས་ཁ་ཅིག་སྨྲ་ཞིང་མངོན་རྒྱན་དུ་མི་མཐུན་པས་དཔྱད་གཞི་ཞིག་ཡོད་དོ། །ཞི་རགས་རྣམ་ཅན་ལ་བརྟེན་ཏེ་བསམ་གཏན་གསུམ་པའི་བདེ་བ་ལ་་་་་་་ཆགས་བྲལ་བྱས་པ་ཡོད་པའི་ཕྱིར། འདོད་ན། དེ་ལ་བསམ་གཏན་གསུམ་པ་བ་ཞིག་ཀྱང་ཡོད་པར་ཐལ། དེའི་ཕྱིར། འདོད་ན། བསམ་གཏན་གསུམ་པ་བ་ཡིན་ན་འདུ་ཤེས་གཅིག་པ་བ་ཡིན་པས་མ་ཁྱབ་པར་ཐལ། དམ་བཅའ་དེའི་ཕྱིར།དེར་ཐལ། དེ་ལ་བཏང་སྙོམས་མངོན་དུ་བྱས་པ་ཡོད་པའི་ཕྱིར། འདོད་མི་ནུས་ཏེ། ཡིག་ཆ་ལས། བསམ་གཏན་གསུམ་པ་བ་ཆོས་ཅན། ལུས་གཅིག་ཅིང་འདུ་ཤེས་ཡང་གཅིག་པ་ཡིན་ཏེ། ལུས་བདེ་ལུས་དང་འདུ་ཤེས་བདེ་བར་གཅིག་པའི་ཕྱིར་ཏེ། མདོ་ལས། སེམས་ཅན་ལུས་གཅིག་ཅིང་འདུ་ཤེས་གཅིག་པ་དག་ཀྱང་ཡོད་དེ། འདི་ལྟ་སྟེ། དགེ་རྒྱས་ཀྱི་ལྷ་རྣམས་སོ། །འདི་ནི་རྣམ་ཤེས་ཀྱི་གནས་པ་བཞི་བའོ། །ཞེས་གསུངས་པའི་ཕྱིར། འདོད་ན། བསམ་གཏན་གསུམ་པའི་ལྷ་ལ་འདུ་ཤེས་གཅིག་པ་ལས་གཞན་མི་འཇོག་པར་ཐལ། དེའི་ཕྱིར། འདོད་ན།མཐའ་གཅིག་ཏུ་ཁས་ལེན་པར་དཀའ་སྟེ་གསུམ་པར་ཞི་རགས་རྣམ་ཅན་མེད་པ་་ནི་མི་རིགས་པར་ཁོ་ན་ཡིན་ཏེ། དེར་སྐྱེ་བ་ན་དེའི་ཞི་རགས་རྣམ་ཅན་བཏང་དགོས་པ་ནི་གང་གིས་བཤད་དུ་མེད་པའི་ཕྱིར། ཡང་། འཆི་འཕོ་སྐྱེ་བ་བཏང་སྙོམས་ལ། །ཞེས་པ་དང་། བཏང་སྙོམས་དང་ཀུན་ཞེས་སོགས་ཀྱི་གཞུང་ཚིག་སོགས་ཀྱིས་དེར་བཏང་སྙོམས་རྒྱུད་ལྡན་ནི་ཆེས་འགྲུབ་སླ་བའི་ཕྱིར་ཟེར་བ་་་་་་་་་སོགས་ལ། ཁོ་ན་རེ། དེས་ན་བསམ་གཏན་གསུམ་པ་བ་ནི་འདུ་ཤེས་གཅིག་པ་མིན་ཞེས་བཤད་པ་ཆེས་འགྲིག་པར་མི་སྣང་སྟེ། ཡིག་ཆ་དྲངས་མ་ཐག་པ་ལྟར་དང་། མངོན་པའི་རྒྱན་ལས། དེ་ལ་ལུས་དང་འདུ་ཤེས་གཉིས་ཀ་གཅིག་པ་ནི་བསམ་གཏན་གསུམ་པའི་ལྷ་རྣམས་ཏེ། ལུས་ནི་ཁ་དོག་དང་དབྱིབས་དང་243 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྟགས་འདྲ་བའི་ཕྱིར། དང་། འདུ་ཤེས་ནི་སེམས་བདེ་བར་འདྲ་བའི་ཕྱིར་རོ། །ཞེས་གསུངས་པའི་ཕྱིར་ཞེས་རྟོགས་ལྡན་དག་གིས་བརྗོད་དོ། །དེ་ཡང་བསམ་གཏན་གསུམ་པ་ལ་ཚོར་བ་བདེ་བས་ཁྱབ་པ་གཞུང་དག་གི་དགོངས་པ་ཡིན་ཚོད་དུ་སྣང་ཞིང་གོང་དུ་བཤད་པ་ལྟར་དེར་བཏང་སྙོམས་སུ་སུས་ཀྱང་བསྒྲུབ་ནུས་་་་་པར་བླ་མ་དག་གིས་གསུངས་སོ། །རྣམ་ཤེས་ཀྱི་གནས་པས་བསྡུ་ཚུལ་ལ་མུ་བཞི་ཡོད་དེ། ཡིག་ཆར། བསྡུ་ན་བཞི་དང་བདུན་གྱིས་བསྡུས་པ་ཡིན་མིན་ལ་མུ་བཞི་ཡོད་པའི་ཕྱིར། བསྡུས་ཚུལ་ལ་མུ་བཞི་ཡོད་དེ། བདུན་གྱིས་བསྡུས་ལ་བཞིས་མ་བསྡུས་པ་དང་། བཞིས་བསྡུས་ལ་བདུན་གྱིས་མ་བསྡུས་པ་དང་། གཉིས་ཀས་བསྡུས་པ། གཉིས་ཀས་མ་བསྡུས་པ་དང་བཞི་ཡོད་པའི་ཕྱིར། དང་བོ་ཡོད་དེ། བདུན་གྱི་ནང་ཚན་གྱི་རྣམ་ཤེས་དེ་དེ་ཡིན་པའི་ཕྱིར། གཉིས་པ་ཡོད་དེ། ངན་སོང་བ་རྣམས་དང་བསམ་གཏན་བཞི་བ་དང་སྲིད་རྩེའི་རྣམ་ཤེས་མ་ཡིན་པའི་ཟག་བཅས་ཀྱི་ཕུང་བོ་རྣམས་དེ་ཡིན་པའི་ཕྱིར། གསུམ་པ་ཡོད་དེ། བདུན་གྱི་གནས་སྐབས་ཀྱི་ཟག་བཅས་ཀྱི་ཕུང་བོ་དང་བོ་བཞི་དེ་ཡིན་པའི་ཕྱིར། བཞི་བ་ཡོད་དེ། ངན་སོང་བ་དང་བསམ་གཏན་བཞི་བ་དང་སྲིད་རྩེ་བ་དག་གི་རྣམ་ཤེས་ལྟ་བུ་དེ་ཡིན་པའི་ཕྱིར། ཞེས་བྱ་བ་ལ། ཁ་ཅིག འདི་དག་གིས་བསྡུས་ཚུལ་ཡིན་པའི་ཚུལ་གྱིས་བསྡུས་པ་མིན་དེ་ལས་གཞན་པས་བསྡུས་པ་མིན་པའི་ཕྱིར་ཟེར་ན། རིན་ཆེན་སྒྲོན་མེ་ལས།མིའི་རྒྱུད་ཀྱི་གཟུགས་ཚོར་སོགས་རྣམ་ཤེས་གནས་པ་བདུན་པོ་གང་རུང་གིས་་་་་་བསྡུས་ཀྱང་གང་རུང་མིན་ཟེར་དགོས་ཏེ། གཞན་དུ་ན་དེ་བདུན་གང་ཟག་མ་ཡིན་པར་ཐལ་བ་སོགས་ཀྱིས་གནོད་པའི་ཕྱིར་རོ། །ཞེས་པ་ལ། ཁོ་ན་རེ། བསྡུ་ཚུལ་ཡིན་པས་ཚུལ་གྱིས་བསྡུས་པ་མིན་ན་བཞིས་བསྡུས་པ་དེའང་བདུན་གྱིས་ཇི་་ལྟར་མ་བསྡུས་པ་ཡིན་ཞེ་ན། དེ་ནི་གོ་དོན་ལོགས་སུ་འགྲོ་བའི་ནང་འགལ་ཡོད་་ 244 ་

མཛོད་གནས་གསུམ་པ།མེད་དཔྱད་དགོས་ཟེར་རོ། །སྐྱེས་བུའི་རྒྱུད་ཀྱི་གཟུགས་ཡིན་ན་རང་གི་རྒྱུན་སྲིད་པ་བར་མའི་་་་་་་་་་་་གཟུགས་སྔོན་སོང་གིས་ཁྱབ་པའི་ཕྱིར་ན། བར་སྲིད་སྒྲུབ་བྱེད་ཀྱི་རིགས་པ་སོགས་ཀྱིས་ཤེས་པར་བྱ་སྟེ། འགྲེལ་བ་དག་གིས་སོ། །ཞེ་ན། བརྗོད་པར་བྱ་སྟེ།འོ་ན། སྲིད་པ་བར་མའི་གཟུགས་ཕུང་ཆོས་ཅན། དེར་ཐལ། དེའི་ཕྱིར། གཞན་ཡང་། ལྷ་མིའི་མིག་དབང་དག་ཀྱང་རང་གི་རྒྱུན་སྔ་མ་སྲིད་པ་བར་མའི་གཟུགས་སྔོན་དུ་སོང་བས་ཁྱབ་པར་ཐལ། དམ་བཅའ་དེའི་ཕྱིར། འདོད་ན།དེའི་རྒྱུན་སྔ་མ་སྲིད་པ་བར་མའི་གཟུགས་ཡོད་པར་ཐལ། དེའི་ཕྱིར། དགེ་སློང་གི་མིག་དབང་ཡང་དེའི་རྒྱུན་ཡིན་པར་ཐལ། དེའི་ཕྱིར། འདོད་ན། མིར་སྐྱེས་མ་ཐག་མའི་མངལ་དུ་རིམ་གྱིས་མིག་རྣ་སོགས་གྲུབ་པ་མིན་པར་ཐལ། ཁྱོད་ཀྱི་ཁས་བླངས་དེའི་ཕྱིར། འདོད་མི་ནུས་ཏེ། དེ་མའི་མངལ་དུ་དོད་ཚུལ་གྱིས་ཤེས་སོ་ཞེས་དཔྱོད་ལྡན་དག་གིས་བཤད་ཚུལ་ལོ། །ཁ་ཅིག་གིས། བྱད་བཞིན་གྱི་གཟུགས་མེ་ལོང་ནང་དུ་འཕོས་པར་ཁས་ལེན་པར་བྱའོ་ཟེར་ན། འོ་ན། མེ་ལོང་ནང་གི་གཟུགས་བརྙན་དེ་བྱད་བཞིན་གྱི་གཟུགས་སུ་ཁས་ལེན་པར་ཐལ། དེའི་ཕྱིར། འདོད་ན། དེ་ལྟར་ཁས་ལེན་མཁན་གྱི་གང་ཟག་ཆོས་ཅན། ཆེས་ཤིན་ཏུ་བླུན་པོ་མཐར་ཐུག་ཡིན་པར་ཐལ། ཁས་ལེན་ཚུལ་དེའི་ཕྱིར། ཁྱབ་སྟེ། དེ་ལྟར་འབྱུང་བའི་ཕྱིར་ཏེ། དམ་བཅའ་རིགས་པའི་ཕྱིར། དེར་ཐལ། ཤ་ཤེལ་འབྱུང་འགལ་གཟུགས་གཞན་མེད་བཞིན་དཔེར། །ཞེས་ཕྱོགས་གཞན་ལ་གནོད་བྱེད་བསྟན་པའི་ཕྱིར། ཁ་ཅིག བྱད་གཟུགས་ཀྱི་ཁ་དོག་མེ་ལོང་ནང་དུ་འཕོས་པས་སྐྱོན་དོགས་མེད་སྙམ་ན་དེ་བས་ཀྱང་མི་རིགས་་་་ཏེ། དེ་ལྟར་ན་མེ་ལོང་ནང་གི་ཁ་དོག་ལའང་གང་ཟག་གི་ཁ་དོག་ཅིག་ཁས་ལེན་དགོས་པར་འགྱུར་བའི་ཕྱིར།245 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ས་སྟོན་སྡེ་བ་དག་གིས་བར་སྲིད་མེད་པར་ཁས་བླང་བའི་རྒྱུ་མཚན་ནི་་་་་མདོ་ལས། བཅོམ་ལྡན་འདས་ཀྱིས་བྲམ་ཟེ་རྒན་པོ་ལ། བྲམ་ཟེ་ན་ཚོད་ཁྱེར་ཟིན་རྒ་བ་དང་། །ན་བ་ཡིན་ཏེ་གཤིན་རྗེའི་དྲུང་དུ་ཕྱིན། །བར་ན་ཁྱོད་ཀྱི་གནས་ཀྱང་ཡོད་མིན་ཞིང་། །ཁྱོད་ཀྱི་ལམ་རྒྱག་ཀྱང་ནི་ཡོད་མ་ཡིན། །ཞེས་པས་སོ་ཞེ་ན། དེ་དག་འགོག་ཚུལ་ལ་རིགས་པ་དང་ལུང་མང་བར་སྡོམ་ལས། གཟུགས་རྒྱུན་རིམ་འགྲོ་སྟེ། །འགྲུབ་བཞིན་ནོ། །ཞེས་པ་ལ། ཁོ་ན་རེ། ཁྱབ་པ་མེད་དེ་འཆི་སྲིད་རྒྱུན་ཆད་པ་ལས་སྐྱེ་སྲིད་འབྱུང་བའི་དཔེ་ཡང་དག་གྲུབ་པའི་ཕྱིར། དེར་ཐལ།མེ་ལོང་ནང་གི་བྱད་བཞིན་གྱི་གཟུགས་བརྙན་བྱད་བཞིན་གྱི་རྒྱུན་ཡིན་ཡང་མེ་་་་་ལོང་དང་བྱད་བཞིན་གཉིས་པར་འགྱངས་ཆེན་པོ་ཡོད་ཀྱང་། མེ་ལོང་ནང་དུ་བྱད་བཞིན་གྱི་གཟུགས་བརྙན་འབྱུང་བ་མཐོང་བ་བཞིན་ཡིན་པའི་ཕྱིར་ཞེ་ན།དེས་ན་ཕྱོགས་སྔ་དེ་དག་གི་ལུགས་ལ་གོ་ས་གཅིག་ཏུ་ཤའི་རྡུལ་དང་མེ་ལོང་གི་་་་་ཤེལ་གྱི་རྡུལ་གཉིས་འབྱུང་བར་ཐལ། དམ་བཅའ་དེ་དག་དེའི་ཕྱིར། འདོད་ན།དེ་གཉིས་རྡུལ་གཅིག་ཏུ་ཁས་ལེན་པར་ཐལ། དེའི་ཕྱིར་ན་འགལ་བའི་ཁུར་ཆེན་པོ་ཡིན་པས་རྩོད་སླའོ། །ཡང་ན། དཔེ་དོན་དེ་དག་མི་འཐད་པར་ཐལ། སྐྱེ་སྲིད་དེ་འཆི་སྲིད་ཀྱི་རྒྱུན་ཡིན་ལ། བྱད་བཞིན་གྱི་གཟུགས་བརྙན་དེ་བྱད་བཞིན་གྱི་རྒྱུན་མིན་པའི་ཕྱིར། མ་གྲུབ་ན། བྱད་བཞིན་གྱི་གཟུགས་བརྙན་དེའང་བྱད་བཞིན་དུ་ཐལ་བ་འབད་པ་མེད་པར་ཁས་བླངས་པ་སོགས་འགྱུར་བའི་ཕྱིར། ཡང་ན་མེ་ལོང་གི་ངོས་ལའང་གང་ཟག་དངོས་གནས་སུ་གྲུབ་པར་ཐལ། བྱད་བཞིན་གྱི་གཟུགས་བརྙན་ལའང་བྱད་བཞིན་དངོས་གནས་སུ་གྲུབ་པའི་ཕྱིར་ཟེར་བ་ལ་ཕྱོགས་་་་་་་་་་གཞན་པ་དེ་དག་གིས་ལན་ཞིག་བྱེད་རྒྱུ་བསམ་ཞིང་ལན་འདེབས་རྒྱུ་མ་བྱུང་བའི་ཕྱིར། ཡང་ན་དེའི་ལུགས་ལ་སྐྱེ་སྲིད་འཆི་སྲིད་ཀྱི་རྒྱུན་མིན་ན་དེ་འདྲའི་སྐྱེ་སྲིད་246 ་

མཛོད་གནས་གསུམ་པ།དེ་རྒྱུན་སྔ་མ་གང་ལས་གྲུབ་པ་མིན་པའི་གསར་དུ་སྐྱེས་པ་ཞིག་ཏུ་གྲུབ་པར་ཐལ།དེའི་ཕྱིར་ཟེར་ན་དེ་དག་གིས་ཁོ་བོ་ཅིག་ལ་སྐྱོན་མི་འཇུག་གོ་ཟེར་ཞིང་དཔྱད་་་་་་དགོས། སྤྱིར་སྐྱེ་སྲིད་དེའང་འཆི་སྲིད་ཀྱི་རྒྱུན་དུ་འདོད་དགོས་ན་གང་ཟག་གཅིག་ཉིད་ཀྱི་སྲིད་པ་བཞི་ག་རྒྱུན་གཅིག་པས་ཁྱབ་དགོས་པར་འདོད་ལ། དེས་ན་ཚེ་དང་བོར་སྐྱེས་བུའི་མིག་རྣ་དག་ཀྱང་ཚེ་ཕྱི་མའི་མིག་རྣ་དག་ཏུ་རིམ་བཞིན་་འགྱུར་བར་ཇི་ལྟར་མི་ཆོག་པར་འགྱུར་བའི་ཕྱིར་ན་དཔྱད་པའི་གཞི་ཆེའོ། །ཁ་ཅིག ཕྱོགས་སྔ་དེ་དག་གི་འདོད་ཚུལ་ནི་འཆི་སྲིད་དེ་སྐྱེ་སྲིད་ཀྱི་ངོར་གྲུབ་ཀྱང་དེ་གཉིས་ཀྱི་བར་འགྱངས་ཆེན་པོ་ཡོད་ཀྱང་སྐྱོན་མེད་པར་དཔེར་ན་བྱད་བཞིན་་དེ་གཟུགས་བརྙན་གྱི་ངོ་བོར་གྲུབ་ཀྱང་བར་འགྱངས་ཆེན་པོ་ཡོད་པ་བཞིན་ཡིན་་ཟེར་ན། ཕྱོགས་སྔ་དག་གིས་འཆི་སྲིད་དེ་སྐྱེ་སྲིད་ཀྱི་ངོར་ཡོད་མེད་ནི་དཔྱད་དགོས་ཏེ། སྐྱེ་སྲིད་གྲུབ་མ་ཐག་ནས་འཆི་སྲིད་མ་འགག་པར་ཡོད་དགོས་ན་སེམས་ཅན་སུའང་སྐྱེ་སྲིད་དུ་གནས་པ་ན་འཆི་སྲིད་དུ་གནས་པར་ཐལ་བས་སོ་་་་ཞེ་ན་རིགས་པའི་འཕེན་ཚུལ་མང་ཟེར་ལོ། །ཕྱོགས་སྔ་དེ་དག་ལ་གཟུགས་བརྙན་ལའང་སྐྱེས་བུ་དང་ཁ་དོག་དངོས་་་་གནས་པ་ཞིག་ཁས་བླངས་ཡོད་པར་ཐལ། བཤད་ཚུལ་སོགས་འཐད་པའི་ཕྱིར་ཟེར་བ་ལ་ཁ་ཅིག་ལན་དཀའ་ཟེར་རོ། །མངལ་དུ་གནས་པའི་སྟོན་པ་མཚན་དཔེས་སྤྲས་པ་ལ་ཁ་ཅིག་དེ་ལ་མཚན་དཔེས་སྤྲས་པ་ནི་གཞུང་གི་དོན་མིན་སྙམ་་་སྟེ། ཡིག་ཆར། ཡང་ཁ་ཅིག་ན་རེ། ཡུམ་སྒྱུ་མ་ལྷ་མཛེས་ཀྱི་མངལ་དུ་འཇུག་ཁ་མའི་བར་དོ་བ་དེ་མཚན་དཔེས་སྤྲས་པར་ཐལ། སྟོན་པ་སངས་རྒྱས་མཚན་དཔེས་སྤྲས་པ་གང་ཞིག དེ་ནི་འཕེན་པ་གཅིག་པའི་ཕྱིར། སྔོན་དུས་སྲིད་འབྱུང་ཤ་ཚུགས་ཅན། །ཞེས་གསུངས་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར།ཁོ་ན་རེ། དེ་ནི་འཐད་པའི་ཕྱོགས་སུ་འཛིན་དཀའ་སྟེ། དེ་ལ་མཚན་དཔེ་དང་་ 247 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལྡན་པ་མིན་པ་ནི་ཆེས་མི་རིགས་ཏེ། བྱང་སེམས་སྲིད་པ་ཐ་མ་བ་ལ་མཚན་དཔེ་དང་ལྡན་ཚུལ་དེའི་ཕྱིར། རྟགས་མ་གྲུབ་ན། དེར་ཐལ། མཐའ་དཔྱོད་ལས།སྲིད་པ་ཐ་མའི་བྱང་སེམས་ཀྱི་བར་སྲིད་ཡང་གཞོན་ནུས་མཚན་དཔེས་བརྒྱན་པ་་ན་བཟའ་དང་བཅས་པ་ཡིན་པའི་ཕྱིར། ཞེས་གསལ་ལོ་ཞེ་ནའོ། །བསམ་གཏན་དག་གི་བཅུ་ཚན་བཞི་ཞེས་གྲངས་ངེས་པར་འཛིན་ན་་་་་་་་བསམ་གཏན་དང་བོ་ལ་གནས་གསུམ་དུ་འདའ་བ་གསུམ་བཤད་རིགས་པར་་་་་་་ཐལ། དེའི་ཕྱིར། འདོད་ན། དེའི་ཚངས་ཆེན་དུའང་འདའ་བ་ཡོད་པར་ཐལ།དེའི་གནས་གསུམ་དུ་འདའ་བ་གསུམ་ཡོད་པའི་ཕྱིར། འདོད་ན། ཚངས་ཆེན་དུ་དགྲ་བཅོམ་མངོན་དུ་བྱས་པ་ཡོད་པར་ཐལ། དེའི་ཕྱིར། འདོད་མི་ནུས་ཏེ།དེར་འཕགས་པ་སྐྱེ་མི་སྲིད་པའི་ཕྱིར་ཏེ། དེ་ལོག་ལྟའི་གནས་ཡིན་པའི་ཕྱིར།ཕྱིར་མི་འོངས་ནི་གཟུགས་ཁམས་གནས་རིགས་བཅུ་དྲུག་དུ་འདའ་བ་མ་་་་་་་་་་་་་གཏོགས་བཅུ་བདུན་དུ་འདའ་བ་མ་གསུངས་པའི་ཕྱིར་ཏེ། འཕགས་པ་དག་དེ་མི་སྐྱེའོ་ཞེས་གཞུང་ཆེན་མོ་རུ་གསུངས་ཡོད་དོ་ཞེ་ན། ཁོ་ན་རེ། བསམ་གཏན་དག་གི་བཅུ་ཚན་བཞི་ཞེས་མང་དུ་གསུངས་པས་དེ་བཅུ་བདུན་ལ་འདའ་བ་ཡོད་པར་གོ་ནུས་པས་ན་བརྟག་པར་བྱ་བ་མང་ངོ་། །བསམ་གཏན་དང་བོ་གསུམ་ནི་སེམས་ཀྱི་གནས་པ་ཡིན་པའི་ཕྱིར།འདོད་ན། དེ་མི་རིགས་པར་ཐལ། དེ་དག་སེམས་འཇོམས་བྱེད་དང་བཅས་པའི་ཕྱིར། མ་གྲུབ་ན། དེར་ཐལ། དེར་འགོག་སྙོམས་སུ་ངེས་པའི་ཕྱིར། ཁྱབ་སྟེ།བཞི་བ་སོགས་ལ་སེམས་ཀྱི་གནས་པ་བདུན་པོ་མ་བཤད་པའི་རྒྱུ་མཚན་ཡོད་པའི་ཕྱིར། ས་དེར་འགོག་སྙོམས་ནི་ངེས་པར་འཛིན་ཏེ། འགོག་སྙོམས་ཉེར་ལྔ་ཡོད་ཚུལ་གྱིས་སོ། །གཞུང་ལས་ཀྱང་གཉིས་ཀ་འདོད་དང་གཟུགས་རྟེན་ཅན།འགོག་པ་དང་བོ་མིའི་ནང་དུ་ཞེས་བསྟན་པས་སོ་ཞེ་ན་དཔྱད་པར་བྱ་དགོས་་་་་་་་ 248 ་

མཛོད་གནས་གསུམ་པ།པར་གསུངས།སྲིད་པ་བར་མའི་གཟུགས་ཡིན་ན་ཐོགས་མེད་ཡིན་པས་ཁྱབ་པའི་ཕྱིར།མ་གྲུབ་ན། དེར་ཐལ། དབང་བོ་ཀུན་ཚང་ཐོགས་མེད་ལྡན། །ཞེས་བྱུང་ངོ་། །ཁོ་ན་རེ། འོ་ན། བར་སྲིད་པའི་མིག་དབང་ཆོས་ཅན། ཐོགས་བཅས་མིན་ང།ར་ཐལ། དེའི་ཕྱིར། འདོད་མི་ནུས་ཏེ། གཟུསས་ཅན་བཅུ་བོ་གང་རུང་ཡིན་པའི་ཕྱིར། ཁྱབ་སྟེ། ཐོགས་དང་བཅས་པ་གཟུགས་ཅན་བཅུ། །ཞེས་གསུངས་པ་དག་ནི་དགོངས་པ་གཅིག་ཏུ་བཀྲལ་དགོས་སོ། །སྔར་ལྟར་རྒྱུན་ལྡན་གྱི་གཟུགས་ཡིན་ན་རང་གི་རྒྱུན་དུ་གྱུར་བའི་བར་མའི་གཟུགས་སྔོན་སོང་གིས་ཁྱབ་པ་འཛིན་་་་་་་་རིགས་པ་ནི་མཐའ་དཔྱོད་ལས། ཕྱིས་འབྱུང་གི་སྐྱེ་སྲིད་ཀྱི་གཟུགས་ཕུང་ཆོས་ཅན། རང་གི་རྒྱུན་དུ་གྱུར་བའི་བར་མའི་གཟུགས་སྔོན་དུ་སོང་བ་ཡིན་ཏེ། རྒྱུན་ལྡན་གྱི་གཟུགས་ཡིན་པའི་ཕྱིར། དཔེར་ན་འབྲུ་ནུབ་ནས་ཤར་དུ་དྲངས་པའི་རྒྱུན་ཕྱི་མ་བཞིན། ཞེས་གསལ་བར་མངོན་པ་ལ། ཁོ་ན་རེ། སྔར་དཔྱད་པ་ལྟར་ཚེ་འདིའི་མིག་ཚེ་ཕྱི་མའི་མིག་ཏུ་འགྱུར་ངེས་ཡིན་པ་འདོད་རིགས་པར་ཐལ།དེའི་ཕྱིར། འདོད་ན། ཆེས་ངོ་མཚར་བས་སོ་ཞེས་བརྟག་དགོས་སོ། །རྒྱུན་ལྡན་གྱི་གང་ཟག་གི་གཟུགས་ཡིན་ན་རང་གི་རྒྱུན་དུ་གྱུར་བའི་བར་མའི་གཟུགས་སྔོན་དུ་སོང་བས་ཁྱབ་པ་ཡིག་ཆ་ལྟར་ཟེར་ན། འོ་ན། གཟུགས་མེད་ནས་འདོད་པར་སྐྱེས་མ་ཐག་པའི་བར་སྲིད་པའི་མིག་དབང་ཆོས་ཅན། དེར་ཐལ། དེའི་ཕྱིར།མ་ཁྱབ་ཟེར་ན་ཡིག་ཆས་སྒྲུབ་སླ་ལ། འདོད་ན། གཟུགས་མེད་དུ་གཟུགས་ཁས་ལེན་པར་འགྱུར་རོ། །ཁ་ཅིག དེ་དག་གིས་སྐྱོན་མེད་པར་འགྲེལ་བ་རྣམས་ལས་ཤེས་ཏེ། རྒྱལ་སྲས་མ་ལས། སྐྱེ་བའི་སྲིད་པའི་གཟུགས་གང་དང་འབྲལ་བ་དང་གང་དུ་འབྱུང་བ་དེ་དག་གི་བར་མའི་རྒྱུན་ལ་ཡོད་པའི་གཟུགས་སྔོན་དུ་་་་་་་འགྲོ་བ་ཅན་ཡིན་ཏེ། རང་གི་ཉེ་བར་ལེན་པ་གཟུགས་ཀྱི་རྒྱུན་གྱི་ངོ་བོ་ཉིད་ཡིན་་ 249 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་ཕྱིར་རོ། །འབྲུའི་རྒྱུན་ཕྱིས་འབྱུང་བའི་གཟུགས་ལྟ་བུའོ། །ཞེས་གསུངས་པའི་ཕྱིར། བར་དོ་སྒྲུབ་ན་དེ་ལྟར་དགོས་སོ། །སྲིད་པ་བར་མ་ཡིན་ན་འཆི་སྲིད་དང་སྐྱེ་སྲིད་གཉིས་ཀྱི་བར་དུ་བྱུང་བའི་སྲིད་པ་ཡིན་པས་ཁྱབ་བྱས་དང་། ཁ་ཅིག དེ་ཡིན་ན་རང་གི་སྔོན་དུས་ཀྱི་སྲིད་པ་དང་འཕེན་བྱེད་གཅིག་པ་དང་།དེའི་ཤ་ཚུགས་ཅན་དག་ཡིན་པས་ཁྱབ་སྟེ། རྩ་བར། འདིར་གང་འཆི་དང་སྐྱེ་བ་ཡི། །སྲིད་པའི་པར་དུ་འབྱུང་བའོ། །ཞེས་སོ་ཟེར་བ་ལ།མཁས་པའི་དབང་པོ་ཆེན་པོ་བ་ན་རེ། ཁམས་གོང་མའི་བར་དོའི་རྟེན་ཅན་གྱི་དགྲ་བཅོམ་པ་ཆོས་ཅན། དེར་ཐལ། དེའི་ཕྱིར། དེར་ཐལ། རྩ་བར།ལྔར་གསུངས་འགྲོ་མདོ་ལས་ཀྱང་གྲུབ། །ཅེ་ན། གཞན་དག་ན་རེ། དེ་འདྲའི་དགྲ་བཅོམ་པ་ཆོས་ཅན། རང་གང་དུ་སྐྱེ་འགྱུར་གྱི་སྐྱེ་སྲིད་ཡོད་པར་ཐལ། དམ་བཅའ་དེའི་ཕྱིར། ཡང་ན། དེ་ཆོས་ཅན། ལྷག་བཅས་དགྲ་བཅོམ་པ་ཡིན་ནམ་ལྷག་མེད་དགྲ་བཅོམ་པ་ཡིན་ཞེ་ན་དཔྱད་པའི་གཞི་ཡིན་ཀྱང་ཁ་ཅིག་ན་རེ། དེ་མི་སྲིད་པའི་ཕྱིར་ཟེར་ན་ནི་འགྲིག་པར་མི་སྣང་སྟེ། བར་འདའ་བ་བཅུ་དྲུག་དང་བཅུ་བདུན་སོགས་མེད་པར་འགྱུར་བའི་ཕྱིར། གཞན་ཡང་། སྲིད་པ་ཐ་མ་བའི་བར་སྲིད་པ་རྣམས་ཀྱང་དཔྱད་གཞི་ཆེ་བར་གསུངས་སོ། །སྐྱེ་སྲིད་ཡིན་ན་ཉོན་མོངས་ཅན་ཡིན་པས་ཁྱབ་པའི་ཕྱིར། འདོད་ན།འཁོར་སྒྱུར་གྱི་སྐྱེ་སྲིད་ཆོས་ཅན། དེར་ཐལ། དེའི་ཕྱིར། འདོད་ན། འཁོར་སྒྱུར་དུ་སྐྱེ་སྲིད་བླངས་མ་ཐག་པའི་སེམས་ཅན་ཆོས་ཅན། ཁྱོད་ཀྱིས་ཅི་ཡང་མི་ཤེས་པ་ཡིན་པར་ཐལ། ཁྱོད་ཉོན་མོངས་ཅན་གྱི་སྐྱེ་སྲིད་མངོན་དུ་བྱས་པའི་སེམས་ཅན་ཡིན་པའི་ཕྱིར། འདོད་མི་ནུས་ཏེ། དེས་ཡུལ་ཅི་རིགས་ཤེས་པའི་ཕྱིར།དེར་ཐལ། དེས་རང་ཉིད་མིའི་མངལ་དུ་འཇུག་པ་རྟོགས་པའི་ཕྱིར། དེར་ཐལ།རྩ་བར། མངལ་དུ་འཇུག་པ་གསུམ་དག་སྟེ། །འཁོར་ལོས་བསྒྱུར་དང་རང་བྱུང་250 ་

མཛོད་གནས་གསུམ་པ།གཉིས། །ལས་སམ་ཡེ་ཤེས་སམ་གཉིས་ཀ རྒྱ་ཆེའི་ཕྱིར་ན་གོ་རིམ་བཞིན། །ཞེས་གསུངས་པའི་ཕྱིར། འདོད་ན། དེའང་དེས་ཡུལ་རིག་པ་འདོད་དཀའ་སྟེ། དེ་ཉོན་མོངས་ཅན་ནི་འབད་མེད་དུ་གོ་ནུས་པའི་ཕྱིར། དེར་ཐལ། རྩ་བར། སྐྱེ་བའི་སྲིད་པ་ཉོན་མོངས་ཅན། ཞེས་གསུངས་པ་གྲགས་ཆེའོ། །ཁ་ཅིག ཉོན་མོངས་ཅན་གྱི་སེམས་ཀྱིས་ཡུལ་ཅི་རིགས་ངེས་སམ་སྟེ། དེ་ལྟར་གཞུང་ལས་འགྲུབ་ཟེར་བ་ནི་རང་སྡེའི་གྲུབ་མཐའ་སྨྲ་བ་སུས་ཀྱང་མི་འདོད་པར་རང་སྐྱོན་་་་རང་གིས་མ་ཟིན་པའི་རྟགས་མངོན་གྱུར་ཞེས་བཤད་དགོས་ཟེར་རོ། །གཞན་དག་གིས་སྲིད་པ་བཞི་བོ་རྒྱུད་ལྡན་གྱི་གང་ཟག་ལ་བཞི་བོ་དེ་དག་གི་སྲིད་པ་མ་་་་ཡིན་པས་ཁྱབ་ཅེ་ན། དེ་བཞི་ཀ་རྒྱུད་ལྡན་གྱི་གང་ཟག་ཆོས་ཅན། དེ་དག་གི་སྲིད་པ་བཞི་ལ་གནས་པ་ཡིན་པར་ཐལ། དེའི་ཕྱིར། རྟགས་མ་གྲུབ་ཟེར་ན། དེ་ཡོད་པར་ཐལ། འདོད་པ་ནས་འདོད་པར་སྐྱེས་པའི་དགེ་རྩ་ཅན་འཆི་སྲིད་ལ་གནས་པའི་སོ་སྐྱེས་འདོད་ཉོན་གཅིག་ཀྱང་མ་སྤངས་པར་དེའི་རྒྱུད་ལ་དེ་བཞི་ཀ་ལྡན་པའི་ཕྱིར་ཏེ། དེའི་ཐོབ་པ་ཡོད་པའི་ཕྱིར། དེར་ཉོན་མོངས་ཅན་གྱི་དེ་བཞི་ཀའི་ཐོབ་པ་ཡོད་འདྲ་སྟེ། དེས་དེ་མ་བཏང་གི་བར་དུ་ཡོད་པའིརྣོ་ཕྱིར། དེར་ཐལ།རྩ་བར། སྐྱེ་བའི་སྲིད་པ་ཉོན་མོངས་ཅན། །རང་གི་ས་བའི་ཉོན་མོངས་ཀུན། །གཞན་རྣམས་གསུམ་པོ། །ཞེས་སོ། །འདོད་ན། གང་ཟག་གཅིག་པོ་སྲིད་པ་བཞི་ཀར་གནས་པ་ནི་ཆེས་ངོ་མཚར་རོ་ཞེས་རིགས་པ་མཆོག་ཏུ་གྱུར་བར་འགྲོ་ངེས་་་་སོ་ཞེས་མཁས་ཚོགས་མང་བོས་བརྟག་པ་དང་རང་ཉིད་ཀྱིས་ཀྱང་གཞན་དུ་མ་ལ་འཕེན་མྱོང་བས་ཕྱོགས་བསྡུས་བྱས་སོ། །འཁོར་བསྒྱུར་གྱི་སྐྱེ་སྲིད་ཉོན་མོངས་ཅན་གྱིས་ཡུལ་ཅི་རིགས་ཤེས་ཀྱང་་་་མ་རྟོགས་ཟེར་བར་འདྲ་སྟེ། གང་སྤེལ་ལས། སེམས་ཉོན་མོངས་པ་ཅན་ཡིན་ཡང་འདུ་ཤེས་དང་མོས་པ་དག་ཕྱིན་ཅི་མ་ལོག་པའི་ཕྱིར་ཤེས་བཞིན་དུ་འཇུག་་་་251 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གོ། །ཞེས་དང་། ཨ་ཁུ་ཚང་ནས་ཀྱང་འཁོར་བསྒྱུར་སོགས་ཀྱི་སྐྱེ་སྲིད་ཉོན་མོངས་ཅན་གྱིས་མངལ་དུ་འཇུག་པ་ཤེས་ཀྱང་མ་རྟོགས་ཟེར་དགོས་ཏེ། ཞེས་གསུངས་པ་སོགས་ལ། ཁོ་ན་རེ། དེའང་འཐད་པའི་ཕྱོགས་འཛིན་པ་ནི་དཀའ་སྟེ།གཞན་དུ་ན་འདོད་ཆགས་ཀྱིས་ཀྱང་ཡུལ་ཅི་རིགས་ཤེས་པར་འདོད་དགོས་ལ་་་་་་དེས་ན་བློ་ལ་རང་ཡུལ་མི་ཤེས་པའི་བློ་མེད་པར་འགྱུར་ལ། ཡང་ན་སྤྱིའི་རིགས་པ་དང་འགྲིག་པར་དཀའ་སྟེ། ཡུལ་དེ་ལ་མི་ཤེས་པ་ཟློག་ན་ཡུལ་དེ་ངེས་མི་དགོས་པ་ནི་རིགས་པའི་ལམ་ནས་འདས་པའི་ཕྱིར་ཟེར་རོ། །རང་རྒྱལ་ལ་མངལ་དུ་འཇུག་པ་སོགས་ལ་རྨོངས་པས་ཁྱབ་པའི་ཕྱིར་་་་་་་བྱས་པ་ལ། ལ་ལ་ན་རེ། ལྔ་ལེན་གྱི་བུ་རང་སངས་རྒྱས་ཆོས་ཅན། དེར་ཐལ།དེའི་ཕྱིར། འདོད་མི་ནུས་ཏེ། དེས་མངལ་དུ་འབྱུང་འཇུག་གནས་པ་སོགས་ཤེས་པའི་ཕྱིར། དེར་ཐལ། ཁྱོད་ཡེ་ཤེས་རྒྱ་ཆེ་བའི་རང་བཞིན་ཅན་ཡིན་པའི་ཕྱིར།དེར་ཐལ། རྩ་བ་ལས། ལས་སམ་ཡེ་ཤེས་སམ་གཉིས་ཀ རྒྱ་ཆེའི་ཕྱིར་ན་གོ་རིམ་བཞིན། །ཞེས་གསུངས་པའི་ཕྱིར་ན། ཁ་ཅིག དེ་མི་འཐད་པར་ཐལ། དེ་མངལ་དུ་འཇུག་པ་སོགས་ལ་རྟག་ཏུ་རྨོངས་པའི་ཕྱིར། དེར་ཐལ། དེ་སྒོང་སྐྱེས་ཡིན་པའི་ཕྱིར། ཁྱབ་སྟེ། རྩ་བར། སྒོ་ང་ལས་སྐྱེས་རྟག་ཏུའོ། །ཞེས་གསུངས་པས་དང་། སྡོམ་ཚིག་ལས། ལྔ་ལེན་བུ་ནི་རང་རྒྱལ་ཡིན་ཡང་རྨོངས། །ཞེས་སོ། །དེས་ན་སྡོམ་ཚིག་ཏུ་དཔྱད་གསུངས་པ་འདི་དག་གོ། །སྐྱེ་སྲིད་དང་འཆི་སྲིད་ལ་ནི་སྐད་ཅིག་མ་གཅིག་ལས་དང་གཞན་དེ་ལས་་བཟློག་གོ་ཞེ་ན་ཁ་ཅིག སྐྱེ་སྲིད་ཀྱི་ཉོན་མོངས་ལ་ནི་སྐད་ཅིག་གཅིག་ལས་མ་ངེས་པས་ཁྱབ་པར་འཛིན་པ་ནི་དོན་མིན་ཏེ། དེ་ནི་བར་སྲིད་པའི་རྒྱུད་ལ་མེད་ན་དེའི་ཉོན་མོངས་དེ་ཉིད་མེད་འགྲོ་བ་གང་དུ་མི་སྲིད་དེ། དེ་གཉེན་པོ་སྐྱེས་པས་མེད་པ་མིན་གཞན་གང་དུ་ཉོན་མོངས་ཀྱི་གཏོང་རྒྱུ་མེད་པའི་ཕྱིར་ཟེར། ཁོ་252 ་

མཛོད་གནས་གསུམ་པ།ན་རེ། དེ་དག་མི་འཐད་པར་སེམས་ཏེ། མངོན་པའི་རྒྱན་ལས། དེས་ན་སྐྱེ་སྲིད་དང་འཆི་སྲིད་གཉིས་ནི་སྐད་ཅིག་མ་དང་། སྲིད་པ་གཞན་གཉིས་ནི་རྒྱུན་ཡིན་ནོ། །ཞེས་གསུངས་པ་ཡིན་ནོ། །དེས་ན་སྔོན་དཔྱད་པ་ལྟར་སྲིད་པ་བཞིའི་ཐོབ་པ་སྐྱེ་སྲིད་པའི་རྒྱུད་ལ་ཡོད་མེད་ཀྱིས་དཔྱད་གཞི་སྔར་བཀོད་པ་ལྟར་དཔྱད་་་་་་་་མཁན་མང་ཟེར་རོ། །རང་རྒྱལ་ལ་ཡེ་ཤེས་རྒྱ་ཆེ་བས་སྲིད་པ་གང་ལ་རྨོངས་པ་མེད་ཟེར་བ་ལ།ཁོ་ན་རེ། ཁྱབ་པ་ངེས་པ་མིན་སྙམ་སྟེ། ལྔ་ལེན་གྱི་བུ་ལ་སོགས་པ་ནི་རྟག་ཏུ་རྨོངས་པ་དང་བཅས་པར་འདྲ་སྟེ། བསེ་རུ་ལྟ་བུའི་རང་སངས་རྒྱས་ལ་རྨོངས་པ་བཟློག་ཀྱང་ལྔ་ལེན་གྱི་རྒྱལ་བོའི་བུ་ལ་ནི་དེ་ལྟར་མིན་སྙམ་སྟེ། མཆིམས་མཛོད་ལས། གལ་ཏེ་རང་སངས་རྒྱས་ཀྱིས་འཇུག་གནས་གཉིས་ཤེས་པ་དང་སྒོང་སྐྱེས་རྟག་ཏུ་རྨོངས་པ་གཉིས་འགལ་ཏེ། ལྔ་ལེན་གྱི་རྒྱལ་བོའི་བུ་ལ་སོགས་པ་སྒོང་སྐྱེས་ཡིན་ཡང་རང་སངས་རྒྱས་ཡིན་པའི་ཕྱིར་རོ་ཞེ་ན། འཇུག་གནས་ཤེས་པ་ནི་རང་སངས་རྒྱས་བསེ་རུ་ལྟ་བུའི་དབང་དུ་བྱས་ནས་གསུངས་པ་ཡིན་ལ། སྒོང་སྐྱེས་དེ་དག་ནི་ཚོགས་ན་སྤྱོད་པ་ཡིན་པས་ཉེས་པ་མེད་དོ། །ཞེས་སློབ་དཔོན་གང་སྤེལ་འཆད་དོ། །ཡང་ན་འཇུག་གནས་ཤེས་པ་ནི་མངལ་སྐྱེས་ཀྱི་དབང་དུ་བྱས་པའོ། །ཞེས་གསུངས་པ་འབྱུང་ངོ་། །གཞན་དག་ན་རེ། དེའང་འཐད་པར་མ་ངེས་སྟེ། རང་སངས་རྒྱས་ཀུན་ལ་ཁྱད་མེད་དུ་གསུངས་པ་འདྲ་བའི་ཕྱིར།དེར་ཐལ། ཡིག་ཆར། འཁོར་བསྒྱུར་གྱི་བར་སྲིད་ཀྱིས་འཇུག་པ་ཤེས་ལ་འབྱུང་གནས་གཉིས་མི་ཤེས། རང་རྒྱལ་གྱི་དེས་འཇུག་གནས་ཤེས་ལ་འབྱུང་གནས་མི་ཤེས། སངས་རྒྱས་ཀྱི་དེ་གསུམ་ག་ཤེས་པའི་ཕྱིར་ཏེ། མངལ་དུ་འཇུག་པ་གསུམ་དག་སྟེ། །འཁོར་ལོས་བསྒྱུར་དང་རང་བྱུང་གཉིས། །ཞེས་གསུངས་པའི་ཕྱིར།ཞེས་སོ། །253 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཞན་དག་ན་རེ། སྐྱེ་སེམས་དང་འཆི་སེམས་ད་ལྟ་བ་ལ་གོ་རིམ་བཞིན་སྐྱེ་སྲིད་དང་འཆི་སྲིད་དུ་ངེས་པས་ཁྱབ་ཅེ་ན། རྟོག་ལྡན་ཆེན་པོ་བ་ན་རེ། སྐྱེ་བའི་རྐྱེན་མ་ཚང་བར་ཉིན་དུ་མར་སོང་སྟེ་འཆི་བའི་དེའི་བར་སྲིད་གྲུབ་མ་ཐག་་་པ་དང་། སྐྱེ་བའི་རྐྱེན་མ་ཚང་བར་ཞག་དུ་མར་འཆི་བའི་བར་དོ་བའི་འཆི་སེམས་སོགས་ཆོས་ཅན། གོ་རིམ་བཞིན་དུ་དེར་ཐལ། དེའི་ཕྱིར། འདོད་ན། དེ་ལྟར་དུ་གནས་པའི་བར་དོ་བ་ཆོས་ཅན། སྐྱེ་སྲིད་དང་འཆི་སྲིད་ཡིན་པར་ཐལ།དེ་ལྟར་གནས་པའི་གང་ཟག་ཡིན་པའི་ཕྱིར། འདོད་མི་ནུས་ཏེ། དེ་སྲིད་པ་བར་མ་ཡིན་པའི་ཕྱིར་ཞེས་བརྟག་པ་རེ་བྱེད་ཚུལ་ཡོད་དོ། །ཁ་ཅིག་གིས་ལྕགས་གོང་གས་མེད་པའི་ནང་དུ་བར་སྲིད་འགྲོ་མི་སྲིད་་་་་་ཟེར་བ་ལ། དེ་མི་རིགས་པར་ཐལ། སྡོམ་ལས། མི་ཐོགས་ལྕགས་གོང་ནང་གི་སྲིན་འབུས་ཤེས། ཞེས་གསུངས་པའི་ཕྱིར། ཁོ་ན་རེ། དེའང་འཐད་པར་མཐོང་དཀའ་སྟེ། གས་མེད་པའི་ལྕགས་གོང་ཐོགས་བཅས་ཀྱི་གཟུགས་ཡིན་པས་དེའི་ནང་དུ་གཟུགས་གཞན་འབྱུང་བ་མི་སྲིད་པའི་ཕྱིར་ཏེ། དེ་ཐོགས་བཅས་ཀྱི་གཟུགས་ཡིན་པའི་ཕྱིར། ཁ་ཅིག དེ་གཟུགས་ཕྲ་མོ་ཡིན་པས་སྐྱོན་དོགས་མེད་སྙམ་ཟེར་ན། འོ་ན། བར་དོ་བའི་མིག་རྣ་སོགས་ཐོགས་བཅས་ཀྱི་གཟུགས་མིན་པར་ཐལ། བློ་རྩེ་དེའི་ཕྱིར། འདོད་མི་ནུས་ཏེ། ཐོགས་དང་བཅས་པ་གཟུགས་ཅན་བཅུ། །ཞེས་གསུངས་པའི་ཕྱིར། ཁོ་ན་རེ། སྤྱིར་དོགས་པའི་གནས་སུ་གྱུར་ཀྱང་དེ་ལ་ཐོགས་པ་མེད་པ་ནི་སྐབས་འདིའི་དགོངས་པ་བླ་མེད་ཡིན་ཏེ། ཀུན་མཁྱེན་བླ་མ་མཆོག་གིས་བཞེད་པར་དེ་ཉིད་ལས། དེ་ཆོས་ཅན། ཐོགས་པ་མེད་པ་དང་ལྡན་ཏེ། གང་ལ་ཐོགས་པའམ། བཏུགས་པ་མེད་པའི་ཕྱིར་ཏེ། རྡོ་རྗེས་ཀྱང་མི་བཟློག་པའི་ཕྱིར། ལྕགས་ཀྱི་ཐུ་ལུམ་གཤགས་པའི་ནང་ནས་བྱུང་བའི་སྲིན་བུ་ཡོད་པའི་ཕྱིར་ཏེ། ཐོགས་མེད་ལྡན། ཞེས་གསུངས་པའི་ཕྱིར། ཞེས་སོ་254 ་

མཛོད་གནས་གསུམ་པ།ཞེ་ན། ཁ་ཅིག བར་སྲིད་དེ་མིའི་མངལ་དུ་ཐོགས་པ་ཡོད་པས་དེའི་གཟུགས་རྣམས་ཀྱང་ཐོགས་བཅས་ཀྱི་གཟུགས་ཡིན་པར་འདྲ་སྟེ། དེར་མ་ཐོགས་ན་དེ་སྐྱེ་བའི་སྐབས་མི་རྙེད་པའི་ཕྱིར། ཞེ་ན། ཁོ་ན་རེ། དེ་དག་གིས་སྐྱོན་ཕྲ་མོ་ཙམ་ཡང་རྙེད་པའི་ཡུལ་མིན་ཏེ། མཆིམས་མཛོད་ལས། གཉིས་པ་སྐྱེ་གནས་སུ་འཇུག་པ་ནི་སེམས་ཅན་དེ། ལས་ལས་བྱུང་བའི་མིག་གིས་ཐག་རིང་ན་གནས་པའི་རང་སྐྱེ་བའི་གནས་མཐོང་སྟེ། ཕོར་སྐྱེ་བར་འགྱུར་བ་ཡིན་ན་ནི་ཕ་ལ་སྡང་བ་དང་མ་ལ་འཁྲིགས་པ་བྱ་བར། ནས། མདུན་ཕྱོགས་སུ་བསྟན་ཏེ་འདུག་གོ། །ཞེས་བྱ་བར་གནས་སོ། །གནས་སྐབས་པའི་རྟེན་འབྲལ་ཁས་བླངས་པའི་བྱེ་སྨྲའི་ལུགས་ལྟར་་་་་་་་་དོགས་གཅོད་རྒྱས་པར་སྤྲོ་ན། རྩ་བར། དེ་ནི་རྟེན་ཅིང་འབྲལ་འབྱུང་བའི། །ནས། ཡོངས་རྫོགས་ལྡན་ལོ། །ཞེས་འབྱུང་ལ། དོན་ནི་ཡིག་ཆར། ཤེས་བྱ་ཆོས་ཅན། ཕུང་བོའི་རྒྱུན་སྐྱེ་བའི་གནས་སྐབས་གསུམ་པོ་དེ་ནི་རྟེན་འབྲེལ་ཡན་ལག་བཅུ་གཉིས་དང་ལྡན་ཏེ། མ་རིག་པ། ནས། རྒ་ཤིའི་བར་ཡོད་པའི་ཕྱིར། ཞེས་གསུངས་པའི་ཕྱིར། ཡན་ལག་བཅུ་གཉིས་ཀྱི་དང་བོ་གཉིས་འདས་པ་དང་བར་བ་བརྒྱད་ད་ལྟ་བ་དང་། ཐ་མ་གཉིས་མ་འོངས་པ་དགོས་ཟེར་ཚུལ་ལ། ཁ་ཅིགདེ་ཁོ་ནར་ཁས་བླངས་པ་ནི་ཉེས་པ་མེད་པར་སེམས་སྟེ། དང་བོ་གཉིས་པོ་གང་རུང་ལ་འདུས་པས་ཁྱབ་སྟེ། མ་ཁྱབ་ཀྱི་སྐྱོན་མེད་པའི་ཕྱིར་ཏེ། ཡིག་ཆར། ཡན་ལག་དང་བོ་གཉིས་སྔོན་གྱི་མཐའ་མ་ཆ་དང་། སྐྱེ་རྒ་གཉིས་ཕྱི་མའི་མཐའ་མ་ཆ་དང་། རི རྣམ་ཤེས་ནས་སྲིད་པའི་བར་བརྒྱད་དབུས་ཀྱི་མཐའ་མ་ཆར་འཇོག་པའི་ཕྱིར། ཞེས་དང་། རྩ་བར། ཆ་གསུམ་མོ། །སྔོན་དང་ཕྱི་མཐར་གཉིས་གཉིས་དང་། །བར་དུ་བརྒྱད། ཅེས་སོ་ཞེ་ན། རྟོགས་ལྡན་གཞན་ཕྱོགས་པ་མང་བོས།དེས་ན་ཡན་ལག་དང་བོ་ཡིན་ན་སྔོན་གྱི་མཐའ་མ་འདས་པའི་ཆ་ངོས་འཛིན་་་་་་་255 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པས་ཁྱབ་པར་ཐལ། དེའི་ཕྱིར། འདོད་ན། ཚེ་བར་བའི་རྒྱུད་ཀྱི་དང་བོ་གཉིས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། ད་ལྟ་བ་ཡིན་པའི་ཕྱིར་ཏེ།དེའི་ད་ལྟ་བ་མངོན་དུ་བྱས་པ་མངོན་སུམ་ཡིན་པའི་ཕྱིར། ཁོ་ན་རེ། བཤད་ཚུལ་དེ་དག་ནི་འཐད་པར་མ་མཐོང་བར་རིགས་སྟེ། རང་འགྲེལ་ལས། ཆ་གསུམ་གྱི་སྔོན་གྱི་མཐའ་དང་ཕྱི་མའི་མཐའ་དང་བར་དག་སྟེ། འདས་པ་དང་། མ་འོངས་པ་དང་། ད་ལྟར་བྱུང་བའི་སྐྱེ་བ་དག་ཡིན་ནོ། །ཞེས་དང་། ཡེ་ཤེས་ལ་འཇུག་པ་ལས། གང་ཟག་གཅིག་གི་སྐྱེ་བ་འདི་ལ་འདས་པ་ནི་དུ་ཞིག་ཡིན་ཞེ་ན། སྨྲས་པ།གཉིས་ཏེ་མ་རིག་པ་དང་འདུ་བྱེད་དོ། །མ་འོངས་པ་དུ་ཞིག་ཡིན་ཞེ་ན། སྨྲས་པ།གཉིས་ཏེ་སྐྱེ་བ་དང་རྒ་ཤིའོ། །ད་ལྟར་བྱུང་བ་དུ་ཞིག་ཡིན་ཞེ་ན། སྨྲས་པ་བརྒྱད་དེ་རྣམ་པར་ཤེས་པ་ནས་སྲིད་པའི་བར་རོ། །ཞེས་སོ་ཟེར་ན། ཁ་ཅིག་ཡེ་ཤེས་ལ་འཇུག་པའི་གསུང་ཚུལ་ནི་དེ་ལྟར་མ་ངེས་པ་ཡིན་ཏེ། ཡེ་ཤེས་ལ་འཇུག་པ་ལས།མ་རིག་པའི་རྐྱེན་གྱིས་འདུ་བྱེད་དང་ལེན་པའི་རྐྱེན་གྱིས་སྲིད་པ་ལ་ཐ་དད་དུ་བྱ་་བ་ཅི་ཡོད་ཅེ་ན། སྨྲས་པ་སྔོན་གྱི་ཚེ་གཞན་ལ་ལས་གང་བྱས་ཤིང་བསགས་པ་དང་། ལས་གང་གི་རྣམ་པར་སྨིན་པ་ཚེ་འདི་ལ་སྲིད་པ་རྙེད་པར་བྱེད་པ་དང་ལས་གང་གིས་སྐྱེ་བ་ན་རྣམ་སྨིན་སོ་སོར་མྱོང་བར་བྱེད་པའི་ལས་དེ་ཉོན་མོངས་་་གཅིག་གི་རྐྱེན་གྱིས་ཡིན་པར་བཅོམ་ལྡན་འདས་ཀྱིས་གསུངས་ཏེ། མ་རིག་པ་སྟེ།འདི་ནི་མ་རིག་པའི་རྐྱེན་གྱིས་འདུ་བྱེད་ཅེས་བྱའོ། །ཞེས་སོགས་སོ་ཞེ་ན། ཁོ་ན་རེ། གནས་སྐབས་པའི་རྟེན་འབྲེལ་ལྟར་ན་ནི་དང་བོ་གཉིས་འདས་པ་ཁོ་ནར་ཡིན་པ་ཀུན་མཁྱེན་མཆོག་གི་དགོངས་པར་སྣང་སྟེ། མཐའ་དཔྱོད་ལས། མཛོད་ལས་ཀྱང་། མ་རིག་ཉོན་མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །ཞེས་པ་དེ་གཉིས་ལ་སྔོན་ཞེས་འདས་ཟིན་གསལ་བར་བཤད་པའི་ཕྱིར་རོ། །ཞེས་མང་བས་སོ། །བྱེ་བྲག་ཏུ་སྨྲ་བའི་ལུགས་ལའང་ཡན་ལག་བཅུ་གཉིས་ལས་་ 256 ་

མཛོད་གནས་གསུམ་པ།དང་བོ་གཉིས་དང་ཐ་མ་གཉིས་བར་བ་བརྒྱད་སོགས་རིམ་བཞིན་འདས་པ་དང་་མ་འོངས་པ་དང་ད་ལྟ་བ་ལ་སྦྱར་བ་སྔར་ལྟར་ཡིན་སྙམ་སྟེ། ཡིག་ཆར། གཞན་ཡང་། བྱེ་བྲག་ཏུ་སྨྲ་བའི་ལུགས་ལ་རྒ་ཤི་གཉིས་མ་འོངས་པ་ཁོ་ནར་འཇོག་པ་མ་ཡིན་པར་ཐལ། མ་རིག་པ་དང་འདུ་བྱེད་གཉིས་འདས་པ་ཁོ་ནར་འཇོག་པ་མ་ཡིན་པའི་ཕྱིར། འདོད་ན། ཡན་ལག་བཅུ་གཉིས་ཆ་གསུམ་མོ། །ཞེས་པས་ཡན་ལག་བཅུ་གཉིས་དུས་གསུམ་སོ་སོར་མ་བཤད་པར་ཐལ། བླུན་པོའི་འདོད་པ་དེའི་ཕྱིར། འདོད་མི་ནུས་ཏེ། རང་འགྲེལ་ལས། ཆ་གསུམ་གྱི་སྔོན་གྱི་མཐའ་དང་ཕྱི་མའི་མཐའ་དང་བར་དག་སྟེ། འདས་པ་དང་། མ་འོངས་པ་དང་། ད་ལྟར་བྱུང་བའི་སྐྱེ་བ་དག་ཡིན་ནོ། །ཞེས་བྱུང་ངོ་། །ཁ་ཅིག་གིས་དེ་དག་གིས་སྐྱོན་མེད་དེ། དེ་ནི་གནས་སྐབས་པའི་རྟེན་འབྲེལ་འདོད་པའི་དེའི་དབང་དུ་བྱས་པ་ཡིན་པའི་ཕྱིར་ཟེར་ན། བློ་རྩེ་ཆུང་བ་ཅན་གྱིས་ཤིན་ཏུ་རིགས་ཏེ། རྩ་བར། འདི་ནི་གནས་སྐབས་བར་འདོད་ལོ། །ཞེས་མ་རངས་པའི་ཚིག་སྨྲས་པས་ཤེས་ནུས་སོ་ཞེ་ན། བཤད་པར་བྱ་སྟེ། འདོད་པ་དེ་ནི་མི་འཐད་པར་སེམས་ཏེ། ཡིག་ཆ་རང་ལས། གཞན་ཡང་། འདི་ནི་གནས་སྐབས་བར་འདོད་ལོ། །ཞེས་གསུངས་པ་མ་རངས་པའི་ཚིག་མ་ཡིན་པར་ཐལ། ལོ་ཞེས་པ་བྱེ་སྨྲ་དང་ཡེ་ཤེས་ལ་འཇུག་པ་ལ་མ་རངས་པའི་ཚིག་མ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་གཉིས་ཀྱིས་སྔར་ལྟར་བཤད་པ་ལ་མ་རངས་པའི་ཚིག་ཡིན་པའི་ཕྱིར། ཞེས་གསུངས་པའི་ཕྱིར་ཟེར།ཁོ་ན་རེ། ཡན་ལག་བཅུ་གཉིས་པོ་དུས་གསུམ་དུ་ཆ་ཕྱེས་ཀྱང་གང་ཟག་གང་ཡང་རུང་བས་ཚེ་གསུམ་ལ་དེ་བཅུ་གཉིས་པོ་རྫོགས་པའི་དབང་དུ་བྱས་པས་སྐྱོན་འཇུག་དོན་མེད་ཟེར་ན། ཁ་ཅིག དེས་ན་བྱེ་སྨྲ་རང་ལུགས་ལ་གནས་སྐབས་པ་ལྟར་ཁས་ལེན་རིགས་པར་ཐལ། དམ་བཅའ་དེའི་ཕྱིར་ཟེར།257 ་

ཆོས་མངོན་རྒྱ—་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཁོ་ན་རེ། གསུངས་ཚུལ་དེ་ནི་ཚེ་གསུམ་ལ་རྨོངས་པ་བཟློག་ཆེད་དུ་གསུངས་པ་མིན་ན་ཐ་མ་གཉིས་མ་འོངས་པ་དང་དང་བོ་གཉིས་འདས་པར་ཇི་་་་ལྟར་སྦྱར་ནའང་མི་རིགས་པར་ཐལ། ཐ་མ་གཉིས་ལ་མ་འོངས་པས་ཁྱབ་པ་དང་། དང་བོ་གཉིས་འདས་པས་ཁྱབ་པ་སུས་ཀྱང་ཁས་ལེན་པར་མིན་པའི་ཕྱིར་ཟེར། ཁོ་ན་རེ། དེའང་དཀའ་སྟེ། སྔོན་དང་ཕྱི་མཐའ་བར་དག་ལ་རྨོངས་པ་བཟློག་ཆེད་གསུངས་པ་དེ་གཞུང་གི་དོན་འགྲིག་པ་ཁོ་ནར་སྣང་སྟེ། རིན་ཆེན་སྒྲོན་མེ་ལས། རང་འགྲེལ་གྱི་ལུང་དེ་ཡན་ལག་བཅུ་གཉིས་སྔོན་དང་ཕྱི་མཐའ་བར་ལ་རྨོངས་པ་བཟློག་ཕྱིར་ཆ་གསུམ་དུ་ཕྱེ་བར་མ་ཟད་ཉོན་མོངས་ལས་གཞི་་་་གསུམ་གྱི་རང་བཞིན་ཡང་ཡིན་ཞེས་པའི་དོན་བསྡུ་བ་ཡིན་ལ། ཞེས་གསུངས་པ་ལ་བརྟག་ན་དེ་བཅུ་གཉིས་དུས་གསུམ་ལ་སྦྱར་ཤེས་སོ་ཟེར་མཁན་མང་བས་་་་་་་་དཔྱད་དགོས་ཆེ།ཁ་ཅིག གོང་འོག་སོགས་ཀྱི་དཔྱད་ཚུལ་དེ་ནི་གང་ཟག་བྱེ་བྲག་པར་སྦྱར་བ་ཡིན་པས་ཁས་ལེན་མི་མཐུན་པ་མེད་སྙམ་སྟེ། ཨ་ཁུ་ཚང་ནས། བསྟན་བཅོས་ལྟར་ན་ཡན་ལག་གཉིས་པ་དང་བཅུ་བའི་ཁྱད་པར་ཞེས་སོགས་ཀྱི་དོན་་་་་ཡང་ཚེ་བར་བའི་འདུ་བྱེད་ཀྱི་ལས་ལ་བར་བ་འཕེན་བྱེད་དང་ཚར་གཅིག་པའི་་་་ཉོན་མོངས་མ་རིག་པ་གཅིག་བུས་ཚེ་སྔ་མར་བྱས་ཏེ་ཚེ་བར་བའི་སྐྱེ་སྲིད་འབྱུང་་་བར་བྱེད་ཅིང་ཚེ་བར་བ་ལ་ལྟོས་ཏེ་འདས་པ་དགོས། དེའི་བཅུ་བ་སྲིད་པ་ལ་ཚེ་བར་བ་འདིར་བྱས་པ་བར་བ་ལ་ལྟོས་ཏེ་མ་འོངས་པའི་སྐྱེ་རྒ་གཉིས་ཀྱི་རྒྱུ་དང་་་་་ཉོན་མོངས་བར་བ་འཕེན་བྱེད་དང་ཚར་གཅིག་པའི་སྲེད་ལེན་གཉིས་ཀའི་རྐྱེན་་་ཅན་དགོས་ཞེས་བཤད་དགོས། གཞན་དུ་ན་འདུ་བྱེད་ཀྱི་ལས་དེ་སྲེད་ལེན་གྱི་རྐྱེན་ཅན་མ་ཡིན་པར་ཐལ་བ་དང་། ད་ལྟ་བ་མེད་པར་ཐལ་བ་དང་། སྐྱེ་རྒ་གཉིས་ཀྱང་མ་འོངས་པ་ཁོ་ནར་ཐལ་ལོ། །ཞེས་ཞིབ་པར་མཛད་ཟེར་བ་རྣམས་258 ་

མཛོད་གནས་གསུམ་པ།ལ་ཁ་ཅིག་གིས་དེ་རྟེན་འབྲེལ་ཡན་ལག་བཅུ་གཉིས་ཚར་གཅིག་པའི་དབང་དུ་་་་་བྱས་པ་མིན་ཚར་མི་གཅིག་པའི་དབང་དུ་བྱས་པ་མིན་པའི་ཕྱིར་ན་དང་བོ་ལྟར་་་ཡིན་པར་འདྲའོ་ཞེ་ན། ཁ་ཅིག དེ་ནི་བྱེ་སྨྲ་ལྟར་ཡིན་ནའང་མི་འཐད་པ་གང་ཞིག་གནས་སྐབས་པ་ལྟར་ནའང་དེ་བས་ཀྱང་མི་རིགས་པའི་ཕྱིར། དང་བོ་དེར་ཐལ། མངལ་སྐྱེས་ཀྱི་ཚེ་གསུམ་ལ་ཡན་ལག་བཅུ་གཉིས་རྫོགས་པས་དབང་དུ་བྱས་ན་ཚེ་བར་བའི་རྒྱུད་ན་རྒ་ཤི་ཅི་རིགས་ཀྱི་རྟེན་འབྲེལ་ལ་སྔར་གྱི་དེ་དང་ཚར་གཅིག་པའི་ཡན་ལག་དང་བོ་གཉིས་ཀྱིས་བསྐྱེད་པ་མིན་ཞེས་ཁས་ལེན་དགོས་པ་་ལ་དེའང་མ་ཡིན་པར་འདྲ་སྟེ། གཞན་དུ་ན་དེའི་ཡན་ལག་དང་བོ་གཉིས་ཀྱི་འཕང་འབྲས་ཅི་རིགས་ཚེ་བར་བའི་རྒྱུད་ལ་མེད་ཅེས་དམ་བཅའ་དགོས་པ་ལ་་་་་ཤིན་ཏུ་དཀའ་བའི་ཕྱིར། ཕྱི་མ་གནས་སྐབས་པ་ལྟར་ནའང་འཐད་སྙམ་པ་མི་རིགས་ཏེ། ཚེ་བར་བའི་རྒྱུད་ཀྱི་མིང་གཟུགས་ནས་བདུན་པ་ཚོར་བའི་བར་གྱི་ཡན་ལག་སོགས་དེ་དང་ཚར་གཅིག་པའི་རྒ་ཤི་ཡིན་པས་དེས་ན་ཡན་ལག་བཅུ་་་་གཉིས་ལས་ཐ་མ་གཉིས་ཚེ་བར་ལ་ལྟོས་ན་མ་འོངས་པ་ཡིན་ཟེར་བ་ཉམས་པར་་་འགྱུར་ཏེ་དེ་ཚེ་བར་བའི་རྒྱུད་ལ་ཡོད་པའི་ཕྱིར། ཁ་ཅིག དེའི་ལུགས་ལ་ཁ་ཅིག་གིས་ཡན་ལག་དང་བོ་གཉིས་ཚེ་བར་བ་ལ་ལྟོས་ན་འདས་པ་ཟེར་བ་ཡང་་་་་་འཐད་པར་མི་འཛིན་ཏེ། ཚེ་བར་བའི་རྒྱུད་ལ་དེའི་དང་བོ་གཉིས་ཀྱང་མེད་པར་དཀའ་སྟེ། སྲེད་ལེན་གཉིས་དེའི་རྒྱུད་ལ་ཡོད་པས་ཀྱང་ཁས་ལེན་དགོས་པར་སླ་བའི་ཕྱིར་ཏེ། དཔྱད་པས་ཤེས་ནུས་སོ་ཞེ་ན། ཁོ་ན་རེ། དེ་དག་ཀྱང་འཐད་པར་མ་ངེས་ཏེ། ཨ་ཁུ་ཚང་གི་མཛོད་མཐའ་དཔྱོད་ལྟར་ན། དེ་ལས། བསྟན་བཅོས་ལྟར་ན་ཡན་ལག་གཉིས་པ་དང་བཅུ་བའི་ཁྱད་པར་ཞེས་སོགས་ཀྱི་དོན་ཡང་ཚེ་་་་བར་བའི་འདུ་བྱེད་ཀྱི་ལས་ལ་བར་བ་འཕེན་བྱེད་དང་ཚར་གཅིག་པའི་ཉོན་་་་་་་་མོངས་མ་རིག་པ་གཅིག་བུས་ཚེ་སྔ་མར་བྱས་ཏེ་ཚེ་བར་བའི་སྐྱེ་སྲིད་འབྱུང་བར་་་་ 259 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱེད་ཅིང་ཚེ་བར་བ་ལ་ལྟོས་ཏེ་འདས་པ་དགོས། ཞེས་མ་རིག་ཉོན་མོངས་སྔོན་གནས་སྐབས། །འདུ་བྱེད་དག་ནི་སྔོན་ལས་ཀྱི། །ཞེས་སོགས་ཀྱིས་གོ་བར་བྱས་སོ་ཞེ་ན། དཔྱད་པར་བྱ་སྟེ། དེའི་ཚར་གཅིག་པའི་དབང་དུ་བྱས་ན་ཁྱབ་པ་འཛིན་དཀའ་སྟེ། ཚེ་བར་བའི་རྒྱུད་ལ་དེ་དང་ཚར་གཅིག་པའི་སྲེད་ལེན་གཉིས་མེད་ན་ཚེ་གསུམ་པ་བའི་རྒྱུད་ཀྱི་དེ་དག་གི་འཕང་འབྲས་སོགས་ཀྱང་ཚེ་བར་བ་དེའི་་་་་་་རྒྱུད་ལ་ཡོངས་སུ་གྲུབ་ཟིན་པར་ཐལ་བས་དོགས་པ་དེ་ལས་ཀྱང་ཆེ་བར་འགྱུར་་་་རོ་ཞེ་ན། གཞན་དག་ན་རེ། དེས་ན་དང་བོ་གཉིས་དང་ཕྱི་མ་གཉིས་མ་འོངས་པ་དང་བར་བ་བརྒྱད་ད་ལྟ་བ་ཞེས་བཤད་པ་གང་གི་དབང་དུ་བྱས་ཀྱང་འགྲིག་་་སྙམ་པ་མིན་ནམ་ཞེ་ན་དཔྱད་པར་བྱ་སྟེ། གཞན་དག་གིས་ཚེ་བར་བའི་ཕྱིར་འོང་གི་རྒྱུད་ལ་ཡན་ལག་བཅུ་གཉིས་ཡོད་པས་དེས་ན་དེ་བཅུ་གཉིས་ཚེ་གསུམ་་་་ལ་སྔ་ཕྱི་ཁོ་ནར་བཤད་མི་རིགས་ཏེ། གཞན་དུ་ན་བར་བ་བརྒྱད་ཀྱང་དེ་ལྟར་འགྱུར་བའི་ཕྱིར། ཁ་ཅིག གནས་སྐབས་པའི་རྟེན་འབྲེལ་རྩི་ཚུལ་འདི་ཉིད་ཡན་ལག་བཅུ་གཉིས་སྔ་ཕྱི་ཁོ་ནས་ཁྱབ་པས་ཚེ་གསུམ་ལ་སྦྱར་ནས་དང་བོ་་་་་་་་་་གཉིས་ཚེ་དང་བོའི་རྒྱུད་ལ་ཡོད་བར་བ་བརྒྱད་ཚེ་བར་བའི་རྒྱུད་ལ་ཡོད་ལ་ཕྱི་མ་་གཉིས་གསུམ་པའི་རྒྱུད་ལ་སྐྱེ་ཞེས་བཤད་མི་དགོས་སོ་ཞེ་ན། དེ་ནི་རྣམ་པ་ཀུན་ཏུ་ཁས་ལེན་པ་མི་རིགས་ཏེ། དྲངས་མ་ཐག་པའི་ཨ་ཁུ་རིན་པོ་ཆེའི་མཐའ་དཔྱོད་དངོས་ཟིན་ལྟར་ལ། གང་སྤེལ་ལས། འབྲེལ་བ་ཅན་ནི། ཞེས་པ་ནས། ཚེ་གསུམ་དང་འབྲེལ་བའི་ཕྱིར་ན་དེ་ཉིད་གནས་སྐབས་པ་དང་རྒྱུན་ཆགས་པ་ཞེས་་བྱའོ། །ཞེས་གསུངས་པ་སོགས་གསལ་ལོ། །ཁ་ཅིག ཡན་ལག་དང་བོ་གཉིས་ཚེ་སྔ་མ་ཁོ་ནར་སྐྱེ་བར་བ་བརྒྱད་ཚེ་བར་བའི་རྒྱུད་ལ་སྐྱེ་ཕྱི་མ་གཉིས་ཚེ་གསུམ་པའི་རྒྱུད་ལ་སྐྱེ་གསུངས་པར་བཤད་དམ་སྙམ་མོ་ཟེར་ཏེ་དེ་མིན་ན་དེ་དག་བཤད་་་་་་་ཚུལ་གང་གི་དབང་དུ་བྱས་ཀྱང་མི་རིགས་པའི་ཕྱིར་ཟེར་ལོ། །ཁོ་ན་རེ། དེ་ཁོ་260 ་

མཛོད་གནས་གསུམ་པ།ནར་ངེས་ཏེ། མཆིམས་མཛོད་ལས། མ་རིག་པ་ནི་སྐྱེ་བ་སྔོན་མ་ལ་ཉོན་མོངས་པ་སྤྱོད་པའི་གནས་སྐབས་ཀྱི་ཕུང་བོ་ལྔ་སྟེ་ཉོན་མོངས་ཡིན་ནོ། །ཞེས་དང་། ཡང་དེ་ཉིད་ལས། སྔོན་གྱི་མཐའ་མ་རིག་པ་དང་འདུ་བྱེད་གཉིས་དང་། ཕྱི་མའི་མཐར་སྐྱེ་བ་དང་རྒ་ཤི་གཉིས་དང་། བར་དུ་རྣམ་ཤེས་དང་མིང་གཟུགས་དང་སྐྱེ་མཆེད་དྲུག་དང་རེག་པ་དང་ཚོར་བ་དང་སྲེད་པ་དང་ལེན་པ་དང་སྲིད་པའི་་་བར་སྟེ་བརྒྱད་དོ། །ཞེས་གསུངས་པའི་ཕྱིར།ཁོ་ན་རེ། ཚེ་བར་བའི་རྒྱུད་ཀྱི་སྲེད་ལེན་གཉིས་ནི་སྤྱིར་མ་རིག་པ་ཡིན་པ་ནི་གོར་མ་ཆག་ལ་དེས་ན་དེ་དང་ཚར་གཅིག་པའི་མ་རིག་པ་ཡིན་པ་ནི་ངེས་་་་པར་རིགས་སོ་ཞེ་ན། ཁ་ཅིག་འདོད་པ་ཁོ་ན་ཡིན་ཟེར་བ་ལ། འོ་ན། དེ་དང་ཚར་གཅིག་པའི་མ་རིག་པ་དེ་དེའི་ཚེ་སྔོན་མའི་རྒྱུད་ཁོ་ནར་མ་ངེས་པར་ཐལ།དམ་བཅའ་དེའི་ཕྱིར། འདོད་མི་ནུས་ཏེ། གཞུང་བརྒྱ་ཕྲག་དང་འགལ་བར་འགྱུར་བའི་ཕྱིར་ཟེར་རོ། །ཁ་ཅིག གཞུང་གི་བསྟན་དོན་འདི་ནི་ཚེ་གསུམ་ལ་རྟེན་འབྲེལ་ཡན་ལག་བཅུ་གཉིས་རྫོགས་པའི་དབང་དུ་བྱས་པ་མངོན་གསལ་་་་་་་ཡིན་པས་སོ་ཞེ་ན། ཁོ་ན་རེ། དེས་དབང་དུ་བྱས་པའི་ཚར་གཅིག་པའི་ཡན་ལག་བཅུ་གཉིས་ཚེ་གསུམ་ལ་རྫོགས་པ་ནི་ཁྱབ་པ་མེད་སྙམ་སྟེ། དེ་ཚེ་གཉིས་ལ་རྫོགས་པ་ཡོད་པའི་ཕྱིར། དེར་ཐལ། ཡན་ལག་བཅུ་གཉིས་ཚེ་སྔོན་མའི་རྒྱུད་ལ་དང་བོར་སོང་ཟིན་ལ་ཚེ་བར་བའི་རྒྱུད་ལ་དེ་དང་ཚར་གཅིག་པའི་ལྷག་མ་་་་་་་་་་རྣམས་གྲུབ་པའི་ཕྱིར། ཁྱབ་སྟེ། དེ་དང་ཚར་གཅིག་པའི་རྒ་ཤི་གྲུབ་པ་ཡིན་ན་དེ་བཅུ་གཉིས་རྫོགས་པའི་ཕྱིར་ཏེ། དེའི་ཡན་ལག་ཕྱི་མ་སྐྱེས་ཟིན་པའི་ཕྱིར། ཡང་ཁྱབ་པ་ཡོད་དེ་དེའི་མ་རིག་པས་འཕང་བའི་དེ་དང་ཚར་གཅིག་པའི་རྒ་ཤི་གྲུབ་་་པ་ན་དེའི་ཡན་ལག་ཡོངས་སུ་རྫོགས་ལ། དེ་མིན་ན་ལས་གཅིག་པས་འཕང་བའི་ཡན་ལག་ཡོངས་སུ་རྫོགས་པའི་སྐབས་མི་རྙེད་པས་སྤྲོས་པ་མང་བོ་ཡོད་ཟེར་རོ། །261 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཁས་པའི་དབང་བོས་གསུངས་ཚུལ་ལ་ཚེ་གསུམ་ལ་འབྲས་བུ་དང་བོ་་་་གསུམ་རིམ་གྱིས་ཐོབ་པའི་དབང་དུ་བྱས་ན། དེ་གསུམ་པོ་གང་རུང་གི་རྒྱུད་ལ་འབྲས་བུ་དེ་གསུམ་ཀ་འཕེན་བྱེད་ཀྱི་ལས་དང་ཚར་གཅིག་པའི་ཡན་ལག་བཅུ་་་་་གཉིས་ཡོད་ཟེར་ན། དེ་མི་རིགས་པར་ཐལ། དེ་ནི་མཁས་པ་ཚད་ལྡན་གྱིས་བཀག་པའི་ཕྱིར། ཁོ་ན་རེ། བཤད་པར་བྱ་སྟེ། དེ་གསུམ་ཀ་འཕེན་བྱེད་ཀྱི་ཡན་ལག་བཅུ་གཉིས་དེ་གསུམ་གང་རུང་གི་རྒྱུད་ན་མེད་པར་མི་རིགས་པའི་ཕྱིར་ཏེ།དེ་འདྲའི་ཚེ་བར་བའི་འཕགས་པའི་རྒྱུད་ལ་ཡོད་པའི་ཕྱིར། རྟགས་མ་གྲུབ་ན།དེར་ཐལ། དེའི་རྒྱུད་ལ་བར་བ་བརྒྱད་སླ་ལ་དང་བོ་གཉིས་ཡོད་པ་གང་ཞིག་ཕྱི་མ་གཉིས་ཀྱང་ཡོད་པའི་ཕྱིར། རིམ་བཞིན་མ་གྲུབ་ཟེར་ན། དང་བོ་དེར་ཐལ།ཚེ་བར་བའི་རྒྱུད་ཀྱི་སྲེད་ལེན་གཉིས་དེ་གསུམ་ག་འཕེན་བྱེད་ཀྱི་མ་རིག་པ་མིན་་་པ་ནི་སུས་ཀྱང་གཟུང་མི་ནུས་པའི་ཕྱིར། གཞན་དུ་ན་དེའི་རྒྱུད་ཀྱི་དེ་དང་ཚར་གཅིག་པའི་སྲེད་པ་དེ་གང་དང་ཚར་གཅིག་པའི་ཐོག་མའི་མ་རིག་པ་མིན་པར་་་་འགྱུར་ཟེར། ཕྱི་མའང་དེའི་རིགས་པས་སྒྲུབ་སླའོ། །ཞེས་འཕེན་ཚུལ་བསྟན་ཏོ། །ཁོ་ན་རེ། དེ་དག་ལ་དཔྱད་ཚུལ་ཞིག་མཆིས་ཀྱང་སྐབས་ལ་ལ་དང་མི་འདྲ་བར་སྣང་སྟེ། དེའི་ཚེ་བར་བའི་རྒྱུད་ཀྱི་སྲེད་པ་དེ་འབྲས་གནས་དང་བོ་གསུམ་ཀ་འཕེན་བྱེད་ཀྱི་ལས་དང་ཚར་གཅིག་པའི་མ་རིག་པ་ནི་གཏན་དུ་མིན་པར་སེམས་ཏེ། དང་བོ་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་མ་རིག་པ་མིན་པའི་ཕྱིར་ཏེ། ཚེ་དང་བོ་ལས་ལོག་ནས་ཚེ་བར་བའི་རྒྱུད་ཀྱི་ཡན་ལག་བཅུ་གཉིས་ལས་སྲེད་པ་ཡིན་པའི་ཕྱིར་ཟེར་བ་ལ། ཁ་ཅིག་དེའང་འཐད་པར་མཐོང་བ་མིན་ཏེ། ལས་གཅིག་གིས་ལུས་དུ་མར་འཕེན་པའི་དབང་དུ་བྱས་ན་དེ་ལྟར་ཡོད་པར་མངོན་པའི་ཕྱིར་ཏེ། ལས་གཅིག་གིས་འཁོར་བསྒྱུར་སྟོང་འཕེན་པའི་དབང་དུ་262 ་

མཛོད་གནས་གསུམ་པ།བྱས་ན་འཁོར་བསྒྱུར་དང་བོ་བའི་རྒྱུད་ལ་འཁོར་བསྒྱུར་སྟོང་སྐྱེ་བ་འཕེན་བྱེད་ཀྱི་ལས་ཡོད་པའི་ཕྱིར། དེར་ཐལ། དེར་གཞན་ལས་ཤེས་པས་མ་བྲིས་སོ། །གཞན་ཡང་རིགས་པས་སྒྲུབ་ན། དེ་འདྲའི་འབྲས་བུ་བར་བ་ཕྱིར་འོང་གི་རྒྱུད་ལ་འབྲས་བུ་གསུམ་སྐྱེ་བ་འཕེན་བྱེད་ཀྱི་མ་རིག་པ་མེད་པར་ཐལ།འབྲས་བུ་ཐ་མའི་སྐྱེ་བ་འཕེན་བྱེད་ཡོད་ཀྱང་དང་བོ་གཉིས་ཀ་སྐྱེ་བ་འཕེན་བྱེད་་་མེད་པའི་ཕྱིར་ཏེ། དང་བོ་གཉིས་གྲུབ་ཟིན་པའི་ཕྱིར། ཁོ་ན་རེ། འོ་ན། དེ་གསུམ་ཀ་སྐྱེ་བ་འཕེན་བྱེད་དེ་འབྲས་བུ་དང་བོ་སྐྱེ་བ་འཕེན་བྱེད་ཀྱིས་ཁྱབ་པར་་་ཐལ། ཞེ་འདོད་དེའི་ཕྱིར། འདོད་མི་ནུས་སོ་ཟེར་བ་དཔྱད། ཁ་ཅིག ཚེ་བར་བའི་ཕྱིར་འོང་རྒྱུད་ལ་དེ་གསུམ་སྐྱེ་བ་འཕེན་བྱེད་མེད་པར་ཐལ། དེའི་འཕང་འབྲས་སྐྱེས་ཟིན་པའི་ཕྱིར། མ་གྲུབ་ན། དེའི་རྒྱུད་ཀྱི་བདུན་པ་ནས་བཅུ་བའི་བར་དེ་དག་དེའི་སྔ་མ་དེ་གཉིས་ཀྱིས་འཕངས་པ་མིན་ན་གང་དང་འགྲིག་པར་་་་མི་སྣང་སྟེ། གཞན་དུ་ན་བར་བའི་རྒྱུད་ཀྱི་བདུན་པ་ཚོར་བ་ནས་བཅུ་བའི་བར་དག་དེ་དེ་གསུམ་ཀ་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པ་མིན་པའི་སྐྱོན་་་ཁོ་ན་གནས་པའི་ཕྱིར། ཁ་ཅིག རྒྱུན་ཞུགས་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཡན་ལག་བཅུ་གཉིས་རྒྱུན་ཞུགས་ཞུགས་པའི་རྒྱུད་ལ་མེད་ཟེར་ན།འོ་ན། འཕགས་པ་ལ་དེ་མེད་པས་ཁྱབ་པར་ཐལ། དེའི་ཕྱིར། འདོད་ན། སོ་སྐྱེས་ལ་དེར་ཐལ། འདོད་པའི་ཕྱིར། འདོད་ནུས་ཏེ། དེ་ལྟར་ན་ཁམས་གསུམ་གྱི་སྲིད་པའི་ཡིན་པ་ཡོད་པར་འགྱུར་རོ་ཞེས་དཔྱད་མཁན་དག་གིས་སོ། །ཁ་ཅིག་གིས་དཔྱད་པར་བྱ་ན་གང་ཟག་དེའི་སྐྱེ་བ་འཕེན་བྱེད་ཀྱི་ལས་དང་ཚར་་་་་་་གཅིག་པའི་བདུན་པ་ནས་བཅུ་བའི་བར་དག་དེའི་སྐྱེ་བ་སྔོན་མ་དང་ཕྱི་མ་་་་་་་་་་གཉིས་ཀྱི་རྒྱུད་ལ་འཇོག་པར་ཐལ། སྔ་མའི་རིགས་པས་ཤེས་པའི་ཕྱིར། གཞན་དག་ན་རེ། དེ་ནི་ཆེས་འགྲིག་པར་མི་སྣང་སྟེ། རྒྱུ་མ་སྐྱེས་པའི་སྔོན་ནས་འབྲས་་ 263 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བུ་གྲུབ་པ་ཞིག་ཕྱི་ནང་གང་གིས་ཀྱང་མི་འདོད་པའི་ཕྱིར་ཟེར། ཁོ་ན་རེ། དེའང་དཔྱད་ཚུལ་བཀོད་ན། འབྲས་བུ་གསུམ་ཚེ་གསུམ་ལ་ཐོབ་པའི་དབང་དུ་བྱས་ན་ཕལ་ཆེར་ཡོད་སྙམ་སྟེ། ཚེ་བར་བའི་ཕྱིར་འོང་གི་རྒྱུད་ཀྱི་དེ་དེ་སྐྱེ་བ་འཕེན་བྱེད་ཀྱི་ལས་དེ་དང་ཚར་གཅིག་པའི་ཡན་ལག་དང་བོ་ནས་བཅུ་བའི་བར་ཚེ་བར་་་་་་་བའི་ཕྱིར་འོང་གི་སྐྱེ་བ་སྔ་མའི་རྒྱུད་ལ་ཡོད་པའི་ཕྱིར། རྟགས་མ་གྲུབ་ན། དེའི་སྐྱེ་བ་སྔོན་མའི་རྒྱུད་ཀྱི་ཐོག་མའི་མ་རིག་པས་དེ་འདྲའི་ཚེ་སྔ་མ་རྒྱུན་ཞུགས་ནས་་ཚེ་ཕྱི་མ་ཕྱིར་མི་འོང་གི་བར་དེ་དག་འཕེན་མི་ནུས་པར་ཐལ། དེའི་ཕྱིར། འདོད་མི་ནུས་ཏེ། ཚེ་དང་བོའི་རྒྱུན་ཞུགས་སྐྱེ་བ་འཕེན་བྱེད་ཀྱི་ལས་ནི་དེའི་ཚེ་སྔ་མའི་རྒྱུད་ལ་ཡོད་པར་ཤེས་སླ་བའི་ཕྱིར། དེས་ན་ཚེ་བར་བའི་ཕྱིར་འོང་གི་རྒྱུད་ཀྱི་བདུན་པ་ཚོར་བ་དེ་དང་ཚར་གཅིག་པའི་བདུན་པ་ནས་བཅུ་བའི་བར་དེའི་སྔོན་དུ་སྐྱེ་བ་གཉིས་ཙམ་བརྒྱུད་ནས་ཕྱིར་འོང་དེའི་ཚེ་སྔ་མ་དག་གི་རྒྱུད་ལ་ཡོད་པར་་དཔྱད་ནུས་སོ་ཞེ་ན་རིགས་པའི་འཕྲུལ་ཡིན་ཟེར་བ་མང་ངོ་། །ཁ་ཅིག བཤད་ཚུལ་དེ་དག་འཐད་པར་མིན་ཏེ། ཚར་གཅིག་པའི་རྟེན་འབྲེལ་ཡན་ལག་བཅུ་གཉིས་པོ་དུས་ཀྱི་རིམ་པ་ཁོ་ནས་འཇོག་པར་སྔར་ཡིག་ཆ་་་་དང་ཡེ་ཤེས་ལ་འཇུག་པ་སོགས་ཀྱིས་བསྒྲུབ་ཟིན་པ་ལྟར་ལགས་པས་ཁྱོད་ཀྱི་་་་་་་་བཤད་ཚུལ་ལྟར་ན་དེ་གཅིག་ཀྱང་མ་ངེས་པར་འགྱུར་ལ། མཛོད་ལས། སྔོན་དང་ཕྱི་མཐར་གཉིས་གཉིས་དང་། །བར་དུ་བརྒྱད་ཡོངས་རྫོགས་ལྡན་ལ། །ཞེས་འགྲེལ་རྣམས་དེ་སྒྲ་ཇི་བཞིན་དུ་བསྟན་པར་དེ་དག་ཏུ་ཤིན་ཏུ་གསལ་ཏེ་སྟོས་་་་་་་པས་ཤེས་ནུས་སོ། །ཁོ་ན་རེ། འདིའི་དུས་གསུམ་དང་སྤྱིར་གྱི་དུས་གསུམ་མི་འདྲ་བར་སྙམ་སྟེ། དུས་དེ་གཉིས་ཁྱད་མེད་ན་ཚེ་བར་བའི་ཕྱིར་འོང་གི་རྒྱུད་ཀྱི་སྲེད་པ་ཅི་རིགས་འདས་པ་དང་མ་འོངས་པ་གཉིས་ཀར་འགྱུར་བའི་ཕྱིར་ཟེར་ནའང་་དཔྱད། བཅུ་གཅིག་པ་སྐྱེ་བའི་རྟེན་འབྲེལ་མངོན་གྱུར་བ་ལ་ངེས་མ་ངེས་ཀྱི་ཡན་་ 264 ་

མཛོད་གནས་གསུམ་པ།ལག་བཅུ་གཉིས་དུས་གསུམ་རེ་ཡོད་མེད་རྩོད་ཚུལ་མང་ཞིང་མང་དོགས་པས་མ་་བྲིས། དེ་འདྲའི་ཚེ་གསུམ་པ་ཕྱིར་མི་འོང་གི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཐོག་མའི་མ་རིག་པ་ཡོད་པར་ཐལ། དེའི་ཕྱིར། འདོད་ན། སྐྱེས་ནས་མྱོང་འགྱུར་གྱི་ལས་དང་ཚར་གཅིག་པའི་མ་ངེས་པའི་ལས་དང་། ལན་གྲངས་གཞན་ལ་མྱོང་འགྱུར་གྱི་ལས་ལ་མཐོང་ཆོས་མྱོང་འགྱུར་གྱི་ལས་དག་ཀྱང་་མཆིས་པར་ཐལ། དེའི་ཕྱིར། རིགས་པ་སྨྲ་བ་འགའ་ཞིག་གིས་འཕེན་ཚུལ་བྱས་ཀྱང་དཔྱད། ཁ་ཅིག ཚེ་གསུམ་པའི་ཕྱིར་མི་འོང་གི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་གསུམ་པ་རྣམ་ཤེས་དེའི་ཚེ་བར་བའི་འཕགས་རྒྱུད་ལ་མེད་་པར་ཐལ། དེའི་ཕྱིར། འདོད་ན། ལས་དེ་དང་ཚར་གཅིག་པའི་རྣམ་ཤེས་དེ་ཚེ་བར་བའི་སྐྱེས་པ་གྲུབ་མ་ཐག་ཏུ་མེད་པར་ཐལ། འདོད་པའི་ཕྱིར་ན་ཤིན་ཏུ་མ་ཁྱབ་པ་ཁོ་ནར་ཟེར། ཁོ་ན་རེ། དཔྱད་པར་བྱ་ན། ཚེ་གསུམ་པའི་ཕྱིར་མི་འོང་གི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་གསུམ་པ་རྣམ་ཤེས་ཆོས་ཅན།རང་དང་ཚར་གཅིག་པའི་བཅུ་བ་སྲིད་པའི་རྗེས་སུ་བྱུང་བར་ཐལ། ཁྱོད་དེའི་འཕང་འབྲས་ཡིན་པའི་ཕྱིར། འདོད་མི་ནུས་ཏེ། ཁྱོད་དེ་དང་ཚར་གཅིག་པའི་བཅུ་གཅིག་པ་སྐྱེ་བའི་རྟེན་འབྲེལ་ཡིན་པའི་ཕྱིར། ཁ་ཅིག བྱ་སྒོ་ང་ཁོ་ན་ལས་སྐྱེས་པ་ཟེར་ན་དེའང་མི་རིགས་པར་ཐལ། སྒོ་ང་བྱ་ལས་སྐྱེས་པ་ཡིན་པའི་ཕྱིར་ན་དེ་གཉིས་ཀྱི་སྔ་ཕྱི་ངོས་འཛིན་པ་དང་འདྲ་བའི་བརྟག་པའི་སྒོ་དམ་པ་ཡིན་་་་་་ཟེར་རོ། །ཚར་གཅིག་པའི་ཡན་ལག་བཅུ་གཉིས་ཚེ་བཞི་ལ་རྫོགས་པ་ཡོད་པར་་་་་་་ཐལ། འབྲས་གནས་དང་བོ་གསུམ་ཚེ་གསུམ་ལ་རིམ་གྱིས་ཐོབ་ཚེ་བཞི་བར་དགྲ་བཅོམ་ཐོབ་པའི་དབང་དུ་བྱས་ན་ཚེ་དང་བོའི་རྒྱུན་ཞུགས་ཀྱི་ཚེ་སྔ་མས་ལས་དེ་་་བསག་པའི་ཕྱིར། མ་གྲུབ་ན། རྒྱུན་ཞུགས་ལའང་འཁོར་བར་སྐྱེ་བ་འཕེན་བྱེད་265 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཀྱི་ལས་གསར་བསག་ཡོད་པར་འགྱུར་བའི་ཕྱིར། རྩ་བར་འདོད་ན། དེ་འདྲ་བའི་དང་བོ་ལས་དེ་བསག་མ་ཐག་སོ་སྐྱེས་རྒྱུད་ཀྱི་ལས་དེས་ཚེ་དང་བོ་སོ་སྐྱེ་དང་རྒྱུན་ཞུགས་གཉིས་དང་འབྲས་གནས་ཕྱི་མ་ཕྱིར་འོང་དང་ཕྱིར་མི་འོང་རྣམས་སྐྱེ་་བ་འཕེན་ནུས་པར་ཐལ། དེའི་ཕྱིར། འདོད་ན། དེ་འདྲའི་ལས་དེ་ཆོས་ཅན།ཁྱོད་ཀྱི་འཕངས་པའི་འཕངས་འབྲས་རྣམས་ཚེ་དང་བོ་སོ་སྐྱེ་དང་རྒྱུན་ཞུགས་་་་་་སོགས་ཀྱི་རྒྱུད་ལ་ཡོངས་སུ་རྫོགས་པར་ཐལ། དེའི་ཕྱིར། ཁྱབ་སྟེ། ཚེ་དང་བོའི་རྒྱུད་ལ་དེའི་འཕང་འབྲས་ཀྱི་ཡན་ལག་བདུན་པ་ནས་བཅུ་བའི་བར་གྲུབ་ཟིན་ན་ཚེ་དང་བོའི་རྒྱུད་ལ་ཡན་ལག་ཡོངས་སུ་རྫོགས་པར་ཁས་བླང་བ་ལ་ཉེས་པ་མེད་་་པར་མངོན་གྱུར་ཡིན་པའི་ཕྱིར། ཁ་ཅིག དེའི་སྐྱོན་འཇུག་དོན་མེད་དེ་ཚེ་དང་བོའི་རྒྱུད་ལ་དེའི་འཕང་འབྲས་རེ་གྲུབ་ཀྱང་དེའི་འཕང་འབྲས་ཡོངས་སུ་ཚེ་དང་་བོའི་རྒྱུད་ལ་ཡོད་མི་དགོས་པ་བཞིན་ཡིན་པའི་ཕྱིར། དཔེར་ན་ལས་གཅིག་གིས་ལས་དུ་མ་འཕེན་པ་བཞིན་ཡིན་པའི་ཕྱིར། ཁ་ཅིག དེར་ཁྱབ་པ་ཡོད་མེད་བརྟག་དགོས་ཤིང་སྤྱིར་བརྒྱད་པ་སྲེད་པ་དང་དགུ་བ་ལེན་པ་གཉིས་ཀྱིས་ཀུན་་་་་སློང་བྱས་པའི་ལས་ཡིན་ཁྱབ་མཉམ་དུ་ཐལ། ཁས་ལེན་དེའི་ཕྱིར། འདོད་མི་ནུས་ཏེ། ངེ་རེ་རེ་ཙམ་གྱིས་ལས་བསག་པ་ཡོད་པའི་ཕྱིར། རྟགས་མ་གྲུབ་ཟེར་བ་ལ། ཁོ་ན་རེ། ལས་དེ་བསག་ན་ལས་དེའི་འཕངས་འབྲས་ཡོད་པས་ཁྱབ་པར་ཐལ། དེའི་ཕྱིར། འདོད་ན། སྲེད་པས་ཀུན་སློང་བྱས་པའི་ལས་ཡིན་ན་ལེན་པའི་དེས་ཁྱབ་པར་ཐལ། དེའི་ཕྱིར་ན་མ་གྲུབ་པར་རིགས་པས་བརྟག་ཅི་ནུས་ཀྱིས་གོ་ནུས་སོ་ཞེས་འཕེན་མཁན་མང་ངོ་ །ཁ་ཅིག བརྒྱད་པ་སྲེད་པ་དང་དགུ་བ་ལེན་པ་གཉིས་ཀྱི་བྱ་བ་དུས་ནམ་ཡང་དོན་གཅིག་པ་ལས་སོ་སོ་བ་གང་ནས་ཀྱང་གཟུང་མི་ནུས་ཏེ། དེ་གཉིས་ལ་ཐོག་མའི་མ་རིག་པ་ལས་གཞན་གནས་སྐབས་པའི་རྟེན་འབྲེལ་འདིར་་་་ 266 ་

མཛོད་གནས་གསུམ་པ།མི་འདོད་པའི་ཕྱིར། དེར་ཐལ། མ་རིག་ཉོན་མོངས་སྔོན་གནས་སྐབས། །ཞེས་པས་ཤེས་སོ་ཞེ་ན། ཁོ་ན་རེ། འོ་ན། བརྒྱད་པ་སྲེད་པ་དེ་ཐོག་མའི་མ་རིག་པ་ཡིན་པར་ཐལ། དེའི་ཕྱིར། འདོད་ན། དེ་ལ་མ་རིག་པས་ཁྱབ་པར་ཐལ། དེའི་ཕྱིར། འདོད་ན། ཉོན་མོངས་ལ་སྲེད་པས་ཁྱབ་པར་ཐལ། དེའི་ཕྱིར། འདོད་ན།ཆེས་མི་འཐད་པར་སེམས་ཏེ། སེམས་བྱུང་རྣམས་མ་འདྲེས་པ་ནི་སུས་ཀྱང་གོ་བའི་ཕྱིར་ཟེར། ཁ་ཅིག ཉོན་མོངས་ཐམས་ཅད་ལེན་པས་ཁྱབ་པ་འཛིན་ཟེར་བ་ལ། གཞན་དག་གིས་སྲེད་པའང་ལེན་པ་ཡིན་ཞེས་བཤད་ཆོག་པར་ཐལ། དེའི་ཕྱིར་ན་དོགས་གཅོད་བྱེད་པ་གལ་ཆེ།གཉིས་པ་འདུ་བྱེད་ཀྱི་ལས་དང་བཅུ་བ་སྲིད་པ་གཉིས་ནི་རྣམ་པ་ཀུན་ཏུ་དོན་གཅིག་ཟེར་ན། གོང་མའི་ལུགས་ལ་མུ་བཞི་ཡོད་ཀྱང་གནས་སྐབས་པའི་རྟེན་འབྲེལ་འདིར་མུ་གསུམ་ཡོད་པར་འདྲ་བའི་ཕྱིར། མ་གྲུབ་ན། དེར་ཐལ།གཉིས་པ་འདུ་བྱེད་ལ་བཅུ་བ་སྲིད་པས་ཁྱབ་པ་མེད་སྙམ་སྟེ། ཚར་གཅིག་པའི་ཡན་ལག་བཅུ་གཉིས་ཀྱི་བཅུ་བ་སྲིད་པ་རྒྱུད་ལྡན་ཡིན་ལ་ལས་དེ་རྒྱུད་ལྡན་མིན་་་པ་ཡོད་པའི་ཕྱིར་ཏེ། སྔར་གྱི་ཚེ་གསུམ་ལ་ཡན་ལག་བཅུ་གཉིས་ཡོངས་སུ་རྫོགས་པའི་དབང་དུ་བྱས་ན་ཚེ་གསུམ་པའི་འཕགས་རྒྱུད་ལ་དེའི་སྲིད་པ་ཡོད་ཀྱང་དེའི་ལས་དེ་ཡོད་མི་དགོས་པའི་ཕྱིར་ཏེ་རིམ་པས་བརྟགས་སོ་ཟེར། ཁ་ཅིག དེ་ནི་མ་ངེས་པར་འདྲ་སྟེ། མཛོད་ལས། ལས་བྱེད་དེ་ནི་སྲིད་པ་ཡིན། །ཞེས་གསུངས་པའི་ཕྱིར། ཁོ་ན་རེ། དེས་ན་ཐོག་མའི་མ་རིག་པ་ལ་སྲེད་ལེན་གྱིས་ཁྱབ་པར་ཐལ། མ་རིག་ཉོན་མོངས་སྔོན་གནས་སྐབས། །ཞེས་པ་ལ། ཁ་ཅིག ཐོག་མའི་མ་རིག་པ་ལ་སྲེད་པས་མ་ཁྱབ་ཀྱང་ལེན་པས་ཁྱབ་པ་ཡིན་སྙམ་སྟེ། ཐོབ་པར་བྱ་ཕྱིར་ཡོངས་རྒྱུག་པ། །ཞེས་པས་སྒྲུབ་སླ་བའི་ཕྱིར། ཚར་གཅིག་པའི་རྟེན་འབྲེལ་ཡན་ལག་བཅུ་གཉིས་ཀྱི་གསུམ་པ་རྣམ་ཤེས་དང་བཅུ་གཅིག་པ་སྐྱེ་བའི་རྟེན་་་་་་་་267 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྲེལ་གཉིས་དོན་གཅིག་ཡིན་པར་ཐལ། མཛོད་ལས། ཉིང་མཚམས་སྦྱོར་བ་སྐྱེ་བ་ཡིན། །ཞེས་སོ་ཟེར་ན། ཁ་ཅིག དེ་ནི་ཁྱབ་པ་མེད་དམ་སྙམ་སྟེ། མངལ་སྐྱེས་ཀྱི་དབང་དུ་བྱས་ནའང་འཐད་དཀའ་བའི་ཕྱིར། དེར་ཐལ། སྔར་གྱི་འབྲས་བུ་དང་བོ་ཚེ་གསུམ་ལ་རིམ་པས་ཐོབ་པའི་དབང་དུ་བྱས་ན་བར་བའི་རྒྱུ་འབྲས་་་་་་་ཚར་སྔ་མ་དང་དང་བོའི་རྒྱུ་འབྲས་ཚར་ཕྱི་མ་དེ་དག་འདྲེས་པར་འགྱུར་བའི་་་་་་་ཕྱིར་ཟེར་བ་མང་ངོ་། །ཁ་ཅིག དངོས་ཀྱི་སྐྱེ་བ་ཕྱི་མར་དུད་འགྲོ་སྐྱེ་བ་འཕེན་བྱེད་ཀྱི་ལས་དང་། མིའི་སྐྱེ་བ་ལན་གྲངས་གཞན་ལ་མྱོང་འགྱུར་གྱི་ལས་གཉིས་བསགས་པའི་གང་ཟག་ཡོད་དམ་མེད་ཅེ་ན། དང་བོ་ལྟར་ན་དཀའ་སྟེ་དང་བོའི་ལས་དང་ཚར་གཅིག་པའི་ཡན་ལག་བཅུ་མ་རྫོགས་པ་ཕྱི་མའི་ལས་དེ་གྲུབ་ཚུལ་མེད་པའི་་་་ཕྱིར། གཞན་དུ་ན་སྐབས་འདིར་ལས་མི་འདྲ་བ་དེ་གཉིས་མངོན་དུ་བྱས་པའི་གང་ཟག་གི་ཡིན་པ་ཡོད་པར་ཐལ་བ་དང་། ལས་དེ་དག་ངོ་བོ་གཅིག་ཏུ་ཐལ་བས་དཔྱད་དགོས་པ་དང་ཡང་ན་ལུས་རྟེན་གཅིག་པའི་གང་ཟག་གཅིག་གིས་་་་་་ངན་འགྲོར་སྐྱེ་བ་འཕེན་བྱེད་ཀྱི་ལས་སྟོབས་ཅན་དང་བདེ་འགྲོར་སྐྱེ་བ་འཕེན་་་་་བྱེད་ཀྱི་ལས་སྟོབས་ཅན་དུ་མ་དུས་གཅིག་ཏུ་འདོད་པ་ནི་གོང་མས་ཀྱང་འདོད་་་་དཀའ་ཟེར་བ་སོགས་དཔྱད་གཞི་མང་དུ་མཆིས་སོ། །སྔར་གྱི་ཕྱི་མ་ལྟར་གང་ཟག་གཅིག་གི་རྒྱུད་ལ་ལས་དེ་གཉིས་མེད་ན་ནི་དེ་བས་ཀྱང་དཀའ་སྟེ་གང་ཟག་་་གཅིག་ལ་དགེ་བའི་ལས་དང་མི་དགེ་བའི་ལས་རྒྱུད་ལྡན་མེད་པར་འགྱུར་རོ་ཞེས་རྣམ་གྲངས་མང་བས་དཔྱད་དགོས་སོ། །ཚེ་བར་བའི་རྒྱུད་ཀྱི་བརྒྱད་པ་སྲེད་པ་དང་དགུ་བ་ལེན་པ་གཉིས་ཚེ་དང་བོའི་རྒྱུད་ཀྱི་དེ་འཕེན་བྱེད་ཀྱི་ཡན་ལག་བཅུ་་་གཉིས་ཀྱི་སྲེད་ལེན་གཉིས་དང་ཚར་གཅིག་ཟེར་ན་སྔར་དེའི་རིགས་འགྲེས་་་་་་་་་་དཔྱད་ཀྱང་དེ་དག་ཚར་གཅིག་པ་ནི་མཁས་པའི་དབང་བོ་གང་གིས་ཀྱང་དེའི་་་་་་ 268 ་

མཛོད་གནས་གསུམ་པ།ལུགས་ལྟར་མི་བཞེད་པའི་ཕྱིར། དེ་མ་གཏོགས་ཚེ་བར་བའི་རྒྱུད་ཀྱི་སྲེད་པ་དེའང་ཚེ་དང་བོའི་འཕེན་བྱེད་ཀྱི་ཡན་ལག་གཉིས་པ་འདུ་བྱེད་ཀྱི་ལས་དང་ཚར་གཅིག་པར་མི་འདོད་པའི་ཕྱིར་ཟེར། ཚེ་བར་བའི་རྒྱུད་ཀྱི་བདུན་པ་ཚོར་བ་དེ་ཚེ་བར་བའི་རྒྱུད་ཀྱི་སྲེད་ལེན་དེ་གཉིས་དང་ཚར་གཅིག་ཡིན་ནམ་མིན་ཞེ་ན།ཡིན་པར་ཁས་བླང་ན་ནི་ཚེ་བར་བའི་རྒྱུད་ཀྱི་སྲེད་པ་དེ་ཚེ་བར་བའི་རྒྱུའམ་་་་་་་་་འཕེན་བྱེད་དུ་ངེས་དགོས་ལ་དེ་ལྟར་ན་དེ་ཚེ་སྔ་མའི་རྒྱུད་དུ་ཐལ་བས་ཁས་བླང་་མི་རིགས་ལ། དེ་དེ་དང་ཚར་གཅིག་མིན་ན་དེའི་ཡན་ལག་བཅུ་གཉིས་ལས་དང་བོ་གཉིས་ཚེ་སྔ་མའི་རྒྱུད་དུ་སྐྱེས་ལ་བར་བ་བརྒྱད་ཚེ་བར་བའི་རྒྱུད་དུ་ཡོད་ལ་ཕྱི་མ་གཉིས་ཚེ་ཐ་མའི་རྒྱུད་དུ་ཁྱབ་པར་བསྟན་པ་ཡིན་ཏེ། སྔོན་དང་ཕྱི་མཐར་གཉིས་གཉིས་དང་། །བར་དུ་བརྒྱད་ཡོངས་རྫོགས་ལྡན་ལོ། །ཞེས་ཚར་གཅིག་པས་བཤད་པ་མིན་ན་གང་དུའང་འགྲིག་པར་དཀའ་སྟེ་དེ་མིན་ན་རྩ་འགྲེལ་དག་གི་དགོངས་པ་གཞན་དུ་འགྲོ་ངེས་པར་འགྱུར་བའི་ཕྱིར་ཟེར་ན། ཆེས་ཤིན་ཏུ་ཞིབ་པས་ལན་ཞིག་དགོས་ཀྱང་ད་སྐབས་ཀྱི་ཤར་ཕྱོགས་མཁས་པའི་ཚུལ་རྒྱ་ཆེར་་འཛིན་མཁན་འགའ་རེས་དོན་དེ་ལན་ལེགས་པར་མ་རྙེད་དོ། །དེ་བཞིན་དུ་དེ་འདྲ་བར་གྲུབ་མཐའ་གཞན་དང་བྱེ་སྨྲ་སྤྱིའི་ལུགས་ལའང་དཔྱད་ཚུལ་མང་བར་་་གསུངས་སོ། །མཁས་པའི་དབང་བོ་ཁ་ཅིག་གིས། ཚེ་བར་བའི་ཕྱིར་འོང་གི་རྒྱུད་ཀྱི་བརྒྱད་པ་སྲེད་པ་དེ་ཚེ་བར་བའི་རྒྱུད་ཀྱི་བཅུ་བ་སྲིད་པ་དང་ཚར་གཅིག་གང་གི་་དབང་དུ་བྱས་ཀྱང་ཡིན་སྙམ་སྟེ། དེ་དང་ཚར་གཞན་གྱི་མ་རིག་པ་ཡིན་ཀྱང་སྐྱོན་མེད་པར་ཤེས་པའི་ཕྱིར། ཁྱབ་པ་མེད་པར་ཁས་ལེན་ཟེར་ན། དེ་འདྲའི་ཚེ་བར་བའི་རྒྱུད་ཀྱི་བརྒྱད་པ་སྲེད་པ་ཆོས་ཅན། ཚེ་གསུམ་པའི་སྐྱེ་བའི་རྟེན་འབྲེལ་དང་ཚར་གཅིག་མིན་པར་ཐལ། དམ་བཅའ་དེའི་ཕྱིར། འདོད་ན། ཆེས་མི་269 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རིགས་ཏེ། ཚེ་བར་བའི་རྒྱུད་ཀྱི་གསུམ་པ་རྣམ་ཤེས་དེ་དེའི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་མིན་པར་འདོད་དགོས་པར་ཐལ་བས་སོ་ཞེ་ན། དཔྱད་པའི་རྣམ་གྲངས་མང་ངོ་། །ཚེ་བར་བའི་རྒྱུད་ཀྱི་གསུམ་པ་རྣམ་ཤེས་དེ་ཚེ་སྔ་མའི་བཅུ་གཅིག་པ་སྐྱེ་བའི་རྟེན་འབྲེལ་ཡིན་བྱས་པ་ལ་ཁོ་ན་རེ། ཚེ་སྔ་མའི་བཅུ་གཅིག་པ་སྐྱེ་བའི་རྟེན་འབྲེལ་དེ་ཚེ་ཕྱི་མའི་རྒྱུད་ལ་འཇོག་པར་ཐལ། དེའི་ཕྱིར།འདོད་ན། དེ་ཆོས་ཅན། རང་ཉིད་འགག་ནས་རང་གི་སྐྱེ་བའི་རྟེན་འབྲེལ་གྲུབ་པར་ཐལ། དེའི་ཕྱིར། འདོད་ན། དེ་ཆོས་ཅན། རང་ཉིད་འགག་མ་ཐག་རང་ཉིད་སྐྱེས་པར་ཐལ། དེའི་ཕྱིར་ན་དཔྱད་དགོས་སོ། །ཁ་ཅིག སྔར་ལྟར་གྱི་ཚེ་བར་བ་དེ་འགག་ནས་དེའི་ཕྱི་མའི་ཉིང་མཚམས་སྦྱར་མ་ཐག་ཚེ་བར་བ་དེ་མ་་་་་་འགག་པར་འདྲ་སྟེ་དེ་དུས་དང་དེའི་སྔོན་ཅི་རིགས་སུ་དེའི་ཤི་བའི་རྟེན་འབྲེལ་་་་མ་གྲུབ་པའི་ཕྱིར། དེར་ཐལ། དེའི་ཤི་བའི་རྟེན་འབྲེལ་ནི་བཞི་བ་མིང་གཟུགས་ནས་བདུན་པ་ཚོར་བའི་བར་དུ་འཇོག་དགོས་པའི་ཕྱིར། མ་གྲུབ་ན། དེར་ཐལ།ཚོར་བའི་བར་ནི་རྒ་ཤི་ཡིན། །ཞེས་སོ་ཞེ་ན་དཔྱད་དགོས་སོ། །ཁ་ཅིག དགེ་བའི་སེམས་ཀྱིས་ཀུན་སློང་བྱས་པའི་མི་དགེ་བའི་ལས་ཡོད་དམ་སྙམ་སྟེ། དགེ་བའི་སེམས་ཀྱིས་དེ་མ་ཐག་རྐྱེན་བྱས་པའི་མི་དགེ་བའི་སེམས་པ་སོགས་ཡོད་པའི་ཕྱིར། དེས་ན་མི་དགེ་བས་ཀུན་སློང་བྱས་པའི་དགེ་བའི་ལས་ཀྱང་ཡོད་པར་ཐལ།དེའི་ཕྱིར། འདོད་ན། མི་དགེ་བའི་ཐོག་མའི་མ་རིག་པས་ཀུན་སློང་བྱས་པའི་འཕེན་བྱེད་དགེ་བའི་ལས་ཀྱང་ཡོད་པར་ཐལ། དེའི་ཕྱིར། འདོད་ན། མི་དགེ་བའི་ཐོག་མའི་མ་རིག་པ་དེ་དང་ཚར་གཅིག་ཏུ་གཏོགས་པའི་དགེ་བའི་ལས་ཀྱང་ཡོད་པར་ཐལ། དེའི་ཕྱིར། འདོད་ན། དེ་འདྲའི་ལས་ཆོས་ཅན། བཅུ་བ་སྲིད་པ་ཡིན་པར་ཐལ། གཉིས་པ་འདུ་བྱེད་ཀྱི་ལས་ཡིན་པའི་ཕྱིར། ཁྱབ་སྟེ། ལས་བྱེད་དེ་ནི་སྲིད་པ་ཡིན། །ཞེས་སོ་ཞེ་ན་དཔྱད་པའི་གཞི་ཅུང་ཞིག་སྣང་ངོ་། །སྔར་གྱི་270 ་

མཛོད་གནས་གསུམ་པ།ཚེ་གསུམ་ལ་རིམ་གྱི་ཡན་ལག་བཅུ་གཉིས་རྫོགས་པའི་དབང་དུ་བྱས་ན་ཚེ་དང་་་་བོའི་རྒྱུད་ཀྱི་སྲེད་པ་དེ་ཚེ་བར་བའི་རྒྱུད་ཀྱི་སྲེད་པ་དང་རྫས་རྒྱུན་གཅིག་ཡིན་་་་་་ནམ་མིན་ཞེ་ན་ཡིན་ན་གནས་སྐབས་རེ་བཤད་པ་དེ་ཉམས་ལ་མིན་ན་དེ་གཉིས་་་ཀྱི་འཕངས་འབྲས་འགལ་དགོས་པས་ཚེ་གསུམ་པའི་རྒྱུད་ཀྱི་བདུན་པ་ཚོར་བ་དེ་་གཉིས་གྱི་འཕངས་འབྲས་མིན་པར་ཐལ་བས་དཔྱད་གཞི་ཞིག་ཡོད་ཟེར་རོ། །གཞན་ཡང་། ལས་གཅིག་གིས་ལུས་དུ་མར་འཕེན་པའི་དབང་དུ་བྱས་ན་དེ་འདྲའི་ལས་དང་ཚར་གཅིག་པའི་བདུན་པ་ཚོར་བ་ནི་ཚེ་དང་བོ་ལས་ཚེ་ཕྱི་་མའི་བར་མི་འབྱུང་བར་ཐལ། དེའི་ས་མཚམས་ཀྱིས་ཤེས་པའི་ཕྱིར། དེར་ཐལ།དེ་སྲེད་པ་སྐྱེས་ཁའི་བར་ལས་གཞན་ལ་མི་གནས་པའི་རྒྱུ་མཚན་ཡོད་པའི་ཕྱིར།ཁོ་ན་རེ། དེའང་དཀའ་སྟེ་དེ་འདྲའི་བདུན་པ་ཚོར་བ་སྲེད་པ་སྐྱེ་ཁའི་བར་དུ་གནས་ལ་དེ་ཕན་ཆད་དུ་མི་གནས་ཟེར་ན་དེ་འདྲའི་སྲེད་པ་དེ་ཚོར་བ་དེ་དང་་་་་ཚར་གཅིག་པའི་སྲེད་པ་མིན་པ་གང་ཞིག ཚར་མི་གཅིག་པའི་སྲེད་པ་མིན་པའི་ཕྱིར་ན་དང་པོ་མ་གྲུབ་ཟེར་ན་རང་དང་ཚར་གཅིག་པའི་སྲེད་པ་རང་གི་སྔོན་དུ་་སོང་བས་དེའི་ས་མཚམས་ཇི་ལྟར་ངོས་འཛིན། ཕྱི་མ་མ་གྲུབ་ཟེར་ན། དེ་འདྲའི་ཚོར་བ་དེ་ཚེ་གསུམ་གྱི་རྒྱུད་ལ་ཡོད་པས་སྲེད་པ་ཚུན་ཆད་དུ་ངོས་བཟུང་བ་དང་་འགལ་བར་ཐལ། དེ་སྲེད་པའི་རྗེས་སུའང་གྲུབ་པའི་ཕྱིར་ཟེར་ན། ཁོ་ན་རེ།དཔྱད་པར་བྱ་བ་མང་བས་ས་མཚམས་ནི་ཚོར་འཁྲིག་ཚུན་ཆད་སྲེད་པ་ནི། །ཞེས་པས་བཤད་བདེ་བར་ཤེས་སོ་ཞེ་ན་ཁ་ཅིག་བརྗོད་པར་དཀའ་བའི་ཕྱིར་ཟེར།རྟེན་འབྲེལ་ཡན་ལག་བཅུ་གཉིས་ལ་ཚར་གཅིག་ཚུལ་དུ་མ་ཡོད་ཀྱང་ཕར་ཕྱིན་་་་་སོགས་ལས་ཤེས་པར་གྱིས། གཞན་ཡང་། ཚེ་གསུམ་ལ་རྫོགས་རྒྱུའི་ཡན་ལག་བཅུ་གཉིས་པོ་དེ་མངལ་དུ་སྐྱེས་པ་ཁོ་ནའི་དབང་དུ་བྱས་ཟེར་ན། དེ་མི་རིགས་པར་ཐལ། དེ་ལས་བཅུ་རྫུས་སྐྱེས་ལ་སྐྱེ་བ་ཡོད་པའི་ཕྱིར། དེར་ཐལ། གང་སྤེལ་271 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལས། དེའི་ཕྱིར་གཟུགས་ཁམས་ན་ཡན་ལག་བཅུ་གཉིས་མེད་དོ། །ཞེས་དང་།གཟུགས་མེད་པས་དེ་དག་མེད་དོ། །དེའི་ཕྱིར་ཡན་ལག་བཅུ་ཡོད་དོ། །ཞེས་གསུངས་པའི་ཕྱིར། ཁོ་ན་རེ། གཟུགས་ཁམས་ལ་དེའི་ཡན་ལག་བཞི་བ་དང་ལྔ་བ་ཇི་ལྟར་མེད་དེ་ཡོད་པའི་ཕྱིར་ཏེ། བཞི་བ་མིང་གི་རྟེན་འབྲེལ་ཡོད་ལྔ་བ་སྐྱེ་མཆེད་ཀྱང་ཡོད་དམ་སྙམ་སྟེ། དེར་དབང་བོ་ཀུན་ཚང་འདིས་ཀྱང་འདོད་པའི་ཕྱིར། གཞན་དེ་མེད་པའི་རྒྱུ་མཚན་དང་རིགས་པ་ཅི་ཡང་མེད་པའི་ཕྱིར་ཟེར་ན།ཁོ་ན་རེ། དེར་ནི་ལུང་རིགས་དུ་མས་གཟུགས་ཁམས་སུ་བཅུ་ལས་མེད་པར་སྒྲུབ་ནུས་པ་གང་ཞིག་སྤྱིར་ཡན་ལག་བཅུ་གཉིས་ཕལ་ཆེར་དེར་ཡོད་པའི་ཕྱིར། དང་བོ་དེར་ཐལ། ཡིག་ཆར། གཟུགས་དང་གཟུགས་མེད་ན་མིང་གཟུགས་དང་སྐྱེ་མཆེད་དྲུག་གི་རྟེན་འབྲེལ་རྣམ་ཤེས་ཀྱི་རྟེན་འབྲེལ་ལས་ཟུར་དུ་མེད་པའི་ཕྱིར།ཞེས་པས་སོ་ཟེར་ན། ཁོ་ན་རེ། གཟུགས་ཁམས་པའི་རྒྱུད་ཀྱི་རྣམ་ཤེས་ཀྱི་རྟེན་འབྲེལ་དེ་དེ་དང་ཚར་གཅིག་པའི་རྣམ་ཤེས་ཡིན་ནམ་སྟེ་ཡིན་པར་འདྲ་བའི་ཕྱིར།དེས་ན་གཟུགས་ཁམས་སུ་སྐྱེས་མ་ཐག་ཏུ་བཞི་བ་དང་ལྔ་བ་གསུམ་པ་གསུམ་་་་་་་གསར་དུ་གྲུབ་པར་ཐལ། རྣམ་ཤེས་ཀྱི་རྟེན་འབྲེལ་གྲུབ་པའི་ཕྱིར། འདོད་ན།དེར་ཡན་ལག་བཞི་བ་དང་ལྔ་བ་གཉིས་གྲུབ་པར་ཐལ། དེའི་ཕྱིར། འདོད་མི་ནུས་ཏེ་དྲངས་མ་ཐག་པའི་ལུང་རིགས་དང་འགལ་དོགས་ཆེ་བའི་ཕྱིར་ཟེར། ཁ་ཅིག སྔར་ལྟར་གྱི་ཚེ་གསུམ་ལ་འབྲས་བུ་དང་བོ་གསུམ་ཐོབ་པའི་དབང་དུ་བྱས་ན་དེ་དག་འཕེན་བྱེད་ཀྱི་ལས་དང་ཚར་གཅིག་པའི་ཡན་ལག་བཅུ་གཉིས་ལས་་་་་དང་བོ་གཉིས་ཚེ་དང་བོའི་འཕགས་པ་དེས་རྫོགས། བར་བ་བརྒྱད་ཚེ་བར་བ་དེས་རྫོགས། ཕྱི་མ་གཉིས་ཚེ་གསུམ་པ་བ་དེས་རྫོགས་པར་འདྲ་བའི་ཕྱིར་ཏེ།སྔོན་དང་ཕྱི་མཐའ་གཉིས་གཉིས་དང་། །བར་དུ་བརྒྱད་ཡོངས་རྫོགས་ལྡན་ལ། །ཞེས་པས་ཀྱང་ངོ་། །ཁོ་ན་རེ། དེ་དག་འཐད་དཀའ་སྟེ་དེ་དག་དང་ཚར་གཅིག་272 ་

མཛོད་གནས་གསུམ་པ།པའི་མ་རིག་པ་དང་བོས་ཡོངས་སུ་རྫོགས་པར་མི་རིགས་ཏེ། དེ་ཚེ་བར་བའི་རྒྱུད་ལ་ཡོད་པ་བར་དུ་བརྒྱད་ཅེས་པས་གོ་ནུས་པའི་ཕྱིར། ཡང་ན་དེ་དང་ཚར་གཅིག་པའི་གསུམ་པ་རྣམ་ཤེས་ནས་བདུན་པ་ཚོར་བའི་བར་རིམ་བཞིན་ཚེ་་་་་་་་་གསུམ་པའི་རྒྱུད་ལ་མེད་པར་ཐལ། དེ་དག་ཚེ་བར་བར་ཡོངས་སུ་རྫོགས་ཚུལ་ཡོད་པའི་ཕྱིར། གཞན་ཡང་། ཚེ་གསུམ་པར་ཐ་མ་གཉིས་རྫོགས་པ་མི་རིགས་པར་ཐལ། དེ་དང་ཚར་གཅིག་པའི་རྒ་ཤི་ཚེ་བར་བར་ཡོངས་སུ་རྫོགས་པའི་ཕྱིར་ཏེ། དེ་དང་ཚར་གཅིག་པའི་རྒ་ཤི་བཞི་བ་མིང་གཟུགས་ནས་བདུན་པ་ཚོར་བའི་བར་ངོས་འཛིན་ཏེ་དེ་དག་ཚེ་བར་བར་ཡོངས་སུ་རྫོགས་པའི་ཕྱིར་ཞེ་ན་རིགས་་་་པའི་རྩལ་ཆེས་མང་བས་གྲུབ་མཐའ་གོང་འོག་ཀུན་ལ་བློ་སྦྱང་བ་རྣམས་ཀྱི་རིགས་པའི་མཆོག་ཏུ་གྱུར་རོ། །ཡང་མངལ་སྐྱེས་ཀྱི་ཚེ་གསུམ་ལ་ལས་གཅིག་གིས་འཕེན་པའི་དབང་དུ་་་་བྱས་ན་དེ་འདྲའི་ལས་གཅིག་པོ་ལན་གྲངས་གཞན་ལ་མྱོང་འགྱུར་གྱི་ལས་ཡིན་་་་་བྱས་པ་ལ། ཁ་ཅིག དེ་ལན་གྲངས་གཞན་ལ་མྱོང་འགྱུར་གྱི་ལས་སུ་མི་འཐད་པར་ཐལ། ལས་དེའི་བསགས་པའི་བར་བ་བརྒྱད་ཚེ་གཉིས་པའི་སྐབས་སུ་གྲུབ་པའི་ཕྱིར། ཡང་ན་ལས་དེ་ཆོས་ཅན། སྐྱེས་ནས་མྱོང་འགྱུར་གྱི་ལས་ཡིན་པར་ཐལ། དེའི་ཕྱིར། ཁ་ཅིག སྐྱེས་ནས་མྱོང་འགྱུར་གྱི་ལས་དང་ལན་གྲངས་གཞན་ལ་མྱོང་འགྱུར་གྱི་ལས་གཉིས་མི་འགལ་ཟེར། ཁ་ཅིག དེ་གཉིས་འགལ་པར་ལས་དེས་བྱ་བ་དེ་གཉིས་བྱེད་མི་ནུས་པའི་ཕྱིར་ཟེར་ན། རིམ་བཞིན་ལན་ཞིག་ཡོད་ཀྱང་ཡི་གེ་མང་བས་མ་བྲིས་སོ། །ལས་གཅིག་གིས་ཚེ་གསུམ་གྱི་སྐྱེ་བ་འཕེན་བྱེད་དང་ཚར་གཅིག་པའི་ཚེ་བར་བའི་རྒྱུད་ཀྱི་གསུམ་པ་རྣམ་ཤེས་དེ་ཚེ་གསུམ་་་་གྱི་སྐྱེ་བ་འཕེན་བྱེད་དང་ཚར་གཅིག་དང་དེ་དང་ཚར་གཞན་གྱི་རྣམ་ཤེས་གཉིས་ཀ་ཡིན་ནམ་ཞེ་ན། ཁ་ཅིག དེ་དང་ཚར་གཞན་གྱི་གསུམ་པ་རྣམ་ཤེས་མིན་273 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟེར་ན། ཁོ་ན་རེ། དེ་ཡིན་པར་ཐལ། དེ་དང་ཚར་གཞན་གྱི་བཅུ་གཅིག་པ་སྐྱེ་བའི་རྟེན་འབྲེལ་ཡིན་པའི་ཕྱིར་ཞེ་ན་དོན་ལ་དེ་དང་ཚར་གཅིག་པའི་གསུམ་པ་་་་རྣམ་ཤེས་དང་ཚར་གཞན་གྱི་བཅུ་གཅིག་པ་སྐྱེ་བའི་རྟེན་འབྲེལ་གཉིས་ཀ་ཁས་་་་་ལེན་པར་འདྲའོ། །ཚེ་བར་བའི་བཅུ་གཅིག་པ་སྐྱེ་བ་ཚེ་དེའི་མིང་གཟུགས་སོགས་དང་རྟེན་འཕྲེལ་ཚར་གཅིག་པ་ཡིན་བྱས་པ་ལ། གཞན་དག་ན་རེ། དེ་མི་འཐད་པར་སེམས་ཏེ། ཕར་ཕྱིན་རྟོག་སྣང་ལས། དེ་འདིའི་སྐྱེ་བ་དང་རྒ་ཤི་རྣམས་ནི་ཚེ་འདིའི་མིང་གཟུགས་སོགས་དང་རྟེན་འབྲེལ་ཚར་གཅིག་པ་མ་ཡིན་གྱི། སྐྱེ་བ་སྔ་མའི་མིང་གཟུགས་སོགས་དང་རྟེན་འབྲེལ་ཚར་གཅིག་པ་ཡིན་ཏེ། དེ་དག་ཚེ་འདིའི་སྲེད་ལེན་སྲིད་པའི་རྐྱེན་ལས་བྱུང་བ་མ་ཡིན་གྱི། ཚེ་སྔ་མའི་སྲེད་ལེན་སྲིད་པའི་རྐྱེན་ལས་བྱུང་བ་ཡིན་པའི་ཕྱིར་རོ། །ཞེས་སོ་ཞེ་ན། ཁ་ཅིག ཚེ་བར་བའི་རྒྱུད་ཀྱི་ལས་གཅིག་གིས་འཕངས་པའི་བཞི་བ་མིང་གཟུགས་ནས་བདུན་པ་་་ཚོར་བའི་བར་གྱི་དེ་དག་རྣམས་རྟེན་འབྲེལ་ཡན་ལག་ཚར་གཅིག་མིན་པར་ཐལ།དེ་དག་ཚེ་འདིའི་སྲེད་ལེན་སྲིད་པའི་རྐྱེན་ལས་བྱུང་བ་མ་ཡིན་པའི་ཕྱིར། དེར་ཐལ། དྲངས་མ་ཐག་པའི་ལུང་གི་རྟགས་དང་བོ་དེའི་ཕྱིར། འདོད་ན། ལས་གཅིག་གིས་རྟེན་འབྲེལ་ཡན་ལག་བཅུ་གཉིས་ལས་འཕངས་འབྲས་ཕྱེད་བདུན་་་་་འཕེན་པ་འཕངས་འབྲས་དེ་དག་ཚར་གཅིག་མིན་པ་ནི་ཆེས་གོ་རྒྱུ་དཀའ་བར་་་་་གནས་པ་ཡིན་ཏེ། གཞན་དུ་ན་ཚེ་གཅིག་པའི་གང་ཟག་གཅིག་གི་རྒྱུད་ལ་ཚར་གཅིག་པའི་རྟེན་འབྲེལ་ཡན་ལག་དུ་མ་མེད་པར་ཁས་ལེན་དགོས་རྒྱུ་དེ་ནི་བརྟག་པ་མཐའ་ཆོད་པར་དཀའོ་ཟེར།མཁས་པའི་དབང་བོ་ཆེན་པོ་བ་ན་རེ། ལུང་དེ་དག་གི་དོན་ཚར་གཅིག་པའི་བཅུ་གཅིག་པ་སྐྱེ་བའི་རྟེན་འབྲེལ་མིན་པའི་དོན་ཡིན་ཟེར་ན། དེ་ནི་དཔྱིས་ཕྱིན་པའི་དོན་དུ་འགྲོ་བ་མི་རིགས་པར་སྙམ་སྟེ། དེའི་བཅུ་གཅིག་པ་སྐྱེ་བའི་274 ་

མཛོད་གནས་གསུམ་པ།རྟེན་འབྲེལ་ཡིན་ན་དེ་དག་དང་ཚར་གཅིག་པ་མ་གཏོགས་གཞན་གོ་རྒྱུ་ཅི་ཡང་་་་མེད་པའི་ཕྱིར་ཏེ། མཐར་གཏུགས་ན་ཁྱོད་ཀྱི་དེ་གོ་རྒྱུ་ཅི་ཡང་མེད་པར་སོང་བའི་ཕྱིར་ཟེར་མཁན་མང་བོས་འཕེན་ནོ། །ཚར་གཅིག་པའི་དོན་ལས་དེས་རྐྱེན་བྱས་པའི་ཡན་ལག་རྣམས་མཐར་ཆགས་སུ་འབྱུང་བའི་རྒྱུ་འབྲས་ཀྱི་ཚུལ་དུ་་་་་་་་་བསྡུས་པར་བྱེད་པ་དེ་མཁས་དབང་འགས་ངོས་འཛིན་ཀྱང་། ཁ་ཅིག ལས་དེ་དང་ཚར་གཅིག་པའི་རྟེན་འབྲེལ་དང་དེ་དང་ཚར་མི་གཅིག་པའི་རྟེན་འབྲེལ་་་་་་གཉིས་མི་འགལ་ཟེར་བ་ནི་རིགས་པའི་ལམ་ལས་འདས་པར་འགྱུར་ཏེ། འགལ་བ་ལ་མ་འཁྲུལ་བའི་ཚད་མ་མེད་པའི་ཕྱིར་ཟེར་བ་ལ་དཔྱད།ཁ་ཅིག སེམས་ཅན་ཐམས་ཅད་ཀྱི་སྐྱེ་བ་འཕེན་བྱེད་ཀྱི་ལས་དང་ཚར་གཅིག་ཏུ་གཏོགས་པའི་ཡན་ལག་བཅུ་གཉིས་ལ་ཆ་འབྱེད་དགོས་རྒྱུ་ལ། ཁ་ཅིག་དེ་མི་འཐད་པར་ཐལ། སེམས་ཅན་ཐམས་ཅད་ཀྱི་སྐྱེ་བ་འཕེན་བྱེད་ཀྱི་ལས་མེད་པའི་ཕྱིར་ཏེ། སེམས་ཅན་ཐམས་ཅད་ཀྱི་སྐྱེ་བ་ལེན་དངོས་ཀྱི་ཡིན་པ་མི་སྲིད་པའི་ཕྱིར། ཁོ་ན་རེ། སེམས་ཅན་ཐམས་ཅད་ཀྱི་སྐྱེ་བ་ཆོན་ཅན། མེད་པར་ཐལ།ཁྱོད་ཀྱི་རྒྱུ་མེད་པའི་ཕྱིར། རྟགས་མ་གྲུབ་པ་ཡིན་ཏེ། འདུས་བྱས་ཐམས་ཅད་ཀྱི་རྒྱུ་མེད་དགོས་སོ་ཞེ་ན་དེའི་ཡིན་པ་འཇོག་དཀའ་ཞིང་དེའི་རྒྱུ་ཡོད་ཅེས་ཁས་་་་་་་ལེན་པར་སྙམ་མོ་ཟེར་ན་ཚད་མ་དང་བསྡུས་གྲྭའི་རིགས་ལམ་སོགས་མང་ངོ་། །བདེ་འགྲོ་བའི་རྒྱུད་ཀྱི་འཕེན་བྱེད་ཀྱི་ལས་དེ་རྣམས་མི་དགེ་བས་ཀུན་་་་་་ནས་སློང་བའི་ལས་ཡིན་ནམ་སྟེ། དེ་རྣམས་མི་དགེ་བར་འདྲ་བའི་ཕྱིར་ཏེ། སྦྱོར་བ་རྩ་བ་གསུམ་ལས་སྐྱེས། །ཞེས་གསུངས་པས་ན། ཁ་ཅིག དེ་མི་འཐད་པར་ཐལ། དེ་དགེ་བས་ཀུན་སློང་བྱས་པར་འདྲ་བའི་ཕྱིར་ཏེ། རྩ་བར། དགེ་བ་སྦྱོར་དང་མཇུག་བཅས་རྣམས། །ཆགས་སྡང་གཏི་མུག་མེད་ལས་སྐྱེས། །ཞེས་སོ་ཞེ་ན།ཀུན་སློང་མི་དགེ་བས་བྱས་ནས་འཕེན་བྱེད་དགེ་བའི་ལས་ཡོད་པར་འདྲའོ། །ཁ་275 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅིག གོང་མར་སྐྱེ་བ་འཕེན་བྱེད་ཀྱི་ལས་ལ་མི་དགེ་བའི་རྒྱུས་ཀུན་སློང་བྱས་པ་ཡོད་ཟེར་ན། འོག་ཏུ་བཞི་བར་དཔྱད་ངེས་སོ། །འགྲོ་བ་གཅིག་གིས་མིར་སྐྱེ་བ་འཕེན་བྱེད་ཀྱི་ལན་གྲངས་གཞན་ལ་མྱོང་འགྱུར་གྱི་ལས་དང་། གོང་མར་སྐྱེས་ནས་མྱོང་འགྱུར་གྱི་ལས་གཉིས་བསགས་པ་ན། ལན་གྲངས་གཞན་ལ་མྱོང་འགྱུར་གྱི་ལས་དེ་བཅུ་བ་སྲིད་པ་མ་ཡིན་པར་ཐལ། འདོད་པར་སྐྱེ་ཁ་མའི་གོང་མའི་རྟེན་ཅན་གྱི་རྒྱུད་ལ་འདོད་པར་སྐྱེ་བ་འཕེན་བྱེད་ཀྱི་བཅུ་བ་སྲིད་པ་དང་་་་་་སྲེད་ལེན་མ་རིག་པ་གང་ཡང་མེད་པའི་ཕྱིར། དེར་ཐལ། གོང་མ་བའི་རྒྱུད་ལ་འདོད་པའི་སྤྲུལ་སེམས་མ་གཏོགས་འདོད་པའི་ཟག་བཅས་གང་ཡང་མེད་པའི་་་་ཕྱིར། དེར་ཐལ། མཛོད་ཀྱི་ཁྱབ་མཐའ་རིགས་པའི་རྒྱལ་མཚན་དུ་གྱུར་བ་རྣམས་ཀྱིས་ཤེས་སླའོ་ཟེར། ཁོ་ན་རེ། དེས་ན་གོང་མ་ནས་འོག་མར་སྐྱེ་བ་མི་སྲིད་པར་ཐལ། འོག་མ་ངན་འགྲོ་ལྟ་བུ་ལ་གོང་མ་ནས་འོངས་ཏེ་སྐྱེ་མི་སྲིད་པའི་ཕྱིར་ཏེ།དེ་འདྲའི་ངན་འགྲོ་བའི་དངོས་ཀྱི་སྐྱེ་བ་སྔ་མ་གཟུགས་ཁམས་པའི་རྒྱུད་ལ་དེ་སྐྱེ་་་བ་འཕེན་བྱེད་སྲེད་ལེན་སྲིད་པ་གསུམ་གང་ཡང་མེད་པའི་ཕྱིར་ཏེ། དམ་བཅའ་དེའི་ཕྱིར། འདོད་མི་ནུས་ཏེ། སྲིད་རྩེ་ནས་མནར་མེད་བར་དུ་འཁོར་བར་འཁོར་བ་འདི་བ་དག་དང་གོང་མ་ཀུན་ལ་རིགས་འགྲེ་སྦྱར་ཆོག་གམ་སྙམ་མོ་་་་་་་ཟེར་བ་ལ། ཁ་ཅིག སྐྱོན་དེ་འཇུག་དོན་མེད་དེ་འོག་སར་ངན་འགྲོ་སྐྱེ་བ་འཕེན་བྱེད་ཚེ་དུ་མའི་སྔོན་ལས་བྱས་ཟིན་པས་སྐྱོན་དོགས་མེད་དོ་ཟེར་ན། འོག་སར་གོང་མ་ནས་སྐྱེས་པ་ཚེའམ་བསྐལ་བ་དུ་མའི་བར་དུ་དེ་འདྲའི་ངན་འགྲོ་སྐྱེ་བ་་་་་་འཕེན་བྱེད་ཀྱི་ལས་དེ་གཏོང་རྒྱུ་བྱུང་བ་མ་ཡིན་པར་ཐལ། དོན་ལ་བརྟགས་པས་ཤེས་པའི་ཕྱིར་ཟེར་ན། ཁོ་ན་རེ། དེའི་ཐོབ་པ་སྔར་སྐྱེས་ཡོད་པས་དེ་འདོད་པར་སྐྱེ་བའི་ལས་སོགས་མེད་པའི་ཉེས་པ་མེད་ཟེར་བ་ལ། དེའང་འཐད་པར་དཀའ་སྟེ། དེ་འདྲའི་ཐོབ་པ་གོང་མའི་རྒྱུད་ལ་མེད་འདོད་པའི་རྒྱུད་ལ་མེད་པའི་ཕྱིར།276 ་

མཛོད་གནས་གསུམ་པ།ཕྱི་མ་དེར་ཐལ། དེ་འདོད་པར་སྐྱེས་མ་ཐག་ཡན་ལག་བཅུ་གཉིས་ལས་དང་བོ་གཉིས་འགག་པའི་ཕྱིར་ཏེ། དེའི་བར་བ་བརྒྱད་ཅི་རིགས་སྐྱེ་བའི་ཕྱིར་ཟེར་བ་སོགས་ལ་རྩོད་པ་སྨྲ་བ་རྣམས་ཀྱིས་རིགས་པའི་རྩལ་མང་བས་བརྟགས་པར་བྱས་་སོ། །སྔར་གྱི་ཚེ་བར་བའི་ཕྱིར་འོང་གི་རྒྱུད་ལ་རྟེན་འབྲེལ་ཡན་ལག་བཅུ་་་་་་་་་གཉིས་ཡོད་པའི་ཕྱིར་བྱས་པ་ལ། ལ་ལས་དེ་དག་ཏུ་ཡོད་པར་ངེས་ན་དེ་བཅུ་གཉིས་པོ་ཕྱིར་འོང་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པ་ལས་གཞན་ཡོད་དམ་ཞེ་ན། ཁོ་ན་རེ། ཚེ་བར་བའི་ཕྱིར་འོང་གི་རྒྱུད་ལ་ཡན་ལག་བཅུ་གཉིས་ནི་མི་སྲིད་པར་ངེས་ཏེ། དང་བོ་ནས་བདུན་པའི་བར་མི་སྲིད་པའི་ཕྱིར་ཏེ། ཚེ་བར་བ་འདི་ལ་རྒྱུན་ཞུགས་ཤིག་ཡོད་པར་འཛིན་ནུས་པའི་ཕྱིར་ཟེར།ཚེ་དང་བོའི་རྒྱུད་ཀྱི་མ་རིག་པས་ཀུན་སློང་བྱས་ནས་གཉིས་པ་འདུ་བྱེད་་ཀྱི་ལས་ཀྱིས་ཚེ་བར་བའི་རྣམ་ཤེས་དང་ཚེ་འདིའི་སྐྱེ་བའི་རྟེན་འབྲེལ་སོགས་་་་་་་་འཕང་བ་ལ་སྐད་ཅིག་རེ་རེ་ནས་དེས་འཕངས་འབྲས་གྲུབ་ཟེར་བ་ལ་དེའི་བར་་་་དུ་བར་དོ་བ་གྲུབ་མི་དགོས་པར་ཐལ། དེའི་ཕྱིར། འདོད་མི་ནུས་སམ་ཟེར་བ་ལ།ཁ་ཅིག་ཡན་ལག་དང་བོ་གཉིས་ཀྱིས་འཕངས་ཀྱང་དེ་མ་ཐག་ཏུ་འཕེན་པ་ནི་་་་་་་སྐབས་འདིས་ཀྱང་ཁས་ལེན་པར་མིན་སྙམ་སྟེ་དེ་ལྟར་ན་ཚེ་དང་བོ་འཆི་མ་ཐག་་་ནས་ཕྱི་མའི་སྐྱེ་སྲིད་གྲུབ་དགོས་པར་འགྱུར་རོ་ཟེར་ཚུལ་མང་ངོ་། །ཡན་ལག་བཅུ་གཉིས་ལས་བདུན་པ་ཚོར་བ་ལ་གནས་པའི་གང་ཟག་ལ་་་མཚམས་མེད་ཀྱི་ལས་བསགས་པའི་གང་ཟག་ཡོད་པའི་ཕྱིར། མ་གྲུབ་ན། དེའི་སྐབས་སུ་འཕགས་ལམ་ཐོབ་པ་མེད་པར་ཐལ། དེའི་ཕྱིར། འདོད་ན། བྱིས་པ་ལོ་བདུན་ཙམ་ལ་འཕགས་ལམ་གསར་ཐོབ་མེད་པར་ཐལ། དེའི་ཕྱིར། འདོད་མི་ནུས་ཏེ། དེ་ལ་ལམ་སྒོམ་པ་ཡོད་པའི་ཕྱིར། ཁོ་ན་རེ། དེ་ནི་ཤིན་ཏུ་འདོད་པ་277 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་ནོ་ཞེ་ན། འོ་ན་དེའི་སྐབས་སུ་བཅུ་བ་སྲིད་པའི་རྟེན་འབྲེལ་གྲུབ་པ་ཡོད་པར་ཐལ། དེའི་སྐབས་དེར་མཚམས་མེད་ཀྱི་ལས་བསག་པ་ཡོད་པའི་ཕྱིར།རྟགས་ཁས། འདོད་ན། དེའི་རྒྱུད་ལ་སྲེད་ལེན་གཉིས་མ་སྐྱེས་པའི་སྔོན་ཙམ་དུ་བཅུ་བ་སྲིད་པའི་རྟེན་འབྲེལ་སྐྱེ་བ་ཡོད་པར་ཐལ། དེའི་ཕྱིར། འདོད་མི་ནུས་ཏེ།ས་མཚམས་དེ་དག་གིས་གནོད་པར་འཇུག་པའི་ཕྱིར་ཟེར་བ་ཡོད་དོ། །འདི་བའི་ལུགས་ལ་ཁམས་གོང་མར་མིང་གཟུགས་ཀྱི་རྟེན་འབྲེལ་དང་སྐྱེ་མཆེད་ཀྱི་རྟེན་་་་་་འབྲེལ་གཉིས་ཡིག་ཆ་དང་མཆིམས་མཛོད་སོགས་ཀྱིས་མ་བཞག་པའི་རྒྱུ་མཚན་་་་ཡོད་དམ་སྙམ་སྟེ། དེ་འདྲའི་བཞི་བ་དང་ལྔ་བ་གཉིས་ལ་གོ་རིམ་མེད་པས་ཡིན་ནམ་སྤྱིར་གཟུགས་ཁམས་སུ་མེད་སྙམ་སྟེ་སྔར་དྲངས་པའི་ཡིག་ཆས་བསྒྲུབ་པས་་་སོ། །ཁ་ཅིག གོང་དུ་དེ་བཅུ་གཉིས་སུ་འཇོག་ན་དེར་སྐྱེས་ཙམ་ཉིད་ནས་སྐྱེས་བུ་ཁྱད་པར་ཡོངས་སུ་རྫོགས་པའི་གང་ཟག་ཅེས་མི་འཇོག་པར་ཐལ། སྔར་ལྟར་དེ་དག་རིམ་ཅན་དུ་གྲུབ་དགོས་པའི་ཕྱིར། རྟགས་མ་གྲུབ་སྟེ། དེར་སྐྱེས་མ་ཐག་ནས་སྐྱེས་པའི་ཁྱད་པར་ཡོངས་སུ་རྫོགས་པ་ཡིན་པའི་ཕྱིར། གཞན་དུ་ན་གཟུགས་ཁམས་ཀྱི་ལྷར་སྐྱེས་མ་ཐག་པའི་གང་ཟག་དང་འདོད་པའི་མིར་སྐྱེས་མ་་ཐག་པ་གཉིས་ལ་ནུས་པ་མཉམ་པར་འགྱུར་བའི་ཕྱིར་ཟེར་རོ། །ཁོ་ན་རེ། ཁམས་གོང་དུ་རྟེན་འབྲེལ་ཡན་ལག་བཅུ་གཉིས་མེད་པར་ཐལ། བཞི་བ་དང་ལྔ་བ་གཉིས་མེད་པའི་ཕྱིར། ཁྱབ་པ་ཁས་བླངས་ཀྱིས་གྲུབ་པོ་ཟེར་བ། སྔར་གྱི་ཡིག་ཆས་ཁེགས་པའི་ཕྱིར་རོ། །ཚོར་བའི་མཚན་ཉིད་རང་ཡུལ་རང་སྟོབས་ཀྱིས་མྱོང་བའི་སེམས་བྱུང་་་་་མྱོང་བ་དེ་ཡིན་བྱས་པ་ལ། ཁོ་ན་རེ། ཚོར་བ་ལ་དེས་ཁྱབ་པར་ཐལ། དེའི་ཕྱིར།འདོད་ན། རང་ཡུལ་མྱོང་ཞེས་པའི་རང་ཡུལ་ལ་གཞན་རྒྱུད་ཀྱི་ཚོར་བ་སོགས་འཇོག་གམ་ཞེ་ན། ཁོ་ན་རེ། རང་རྒྱུད་ཀྱི་ཚོར་བའི་ཡུལ་ལ་གཞན་རྒྱུད་ཀྱི་བདེ་278 ་

མཛོད་གནས་གསུམ་པ།བ་ཡོད་ཟེར་བ་ལ། ཁོ་ན་རེ། འོ་ན། མིག་ཤེས་དང་མཚུངས་ལྡན་གྱི་ཚོར་བ་ཆོས་ཅན། བདེ་སྡུག་ཅི་རིགས་མྱོང་བར་ཐལ། དེའི་ཕྱིར། འདོད་མི་ནུས་ཏེ།དེའི་ཡུལ་ལ་གཟུགས་ཀྱིས་ཁྱབ་པ་ནི་བྱིས་པས་ཀྱང་ཤེས་སོ་ཟེར། དེ་བཞིན་དུ་ལུས་ཚོར་བདེ་བའི་ཡུལ་དུ་གྱུར་བའི་སིམ་པ་གཞི་མ་གྲུབ་པའི་ཕྱིར་ཞེས་རྟེན་་་་་་་འབྲེལ་སོགས་སུ་གསུངས་པ་ལ་ལམ་རིམ་ཆེན་མོ་དང་དཔྱད་པའི་གཞི་ཆེ་བར་་་་་གསུངས་སོ། །མཁས་པའི་གཞུང་གཞན་ལས་བཏུས་པ་དང་ད་ལྟ་ཆོས་གྲྭ་རུ་ཡོངས་སུ་་་གྲགས་བཞིན་པའམ་ཁྱབ་བཞིན་པའི་ཁྱབ་མཐའི་རྣམ་གྲངས་བཀོད་པ་ལ།མངལ་སྐྱེས་ཀྱི་ཚེ་གསུམ་ལ་འབྲས་བུ་དང་བོ་གསུམ་རིམ་གྱིས་འཐོབ་པའི་དབང་་དུ་བྱས་ན། ཚེ་དང་བོའི་སོ་སྐྱེ་འཕགས་པ་མཐོང་ལམ་པ་གསུམ་གྱི་རྒྱུད་ལ་རིམ་བཞིན་ཡན་ལག་བཅུ་གཉིས་དང་བདུན་དང་བཞི་ཡོད། ཚེ་དང་བོའི་རྒྱུན་ཞུགས་འཕེན་བྱེད་ལས་དང་ཚར་གཅིག་པའི་རིམ་བཞིན་བརྒྱད་དང་བཞི་དང་་་་གཉིས་ཡོད་དོ། །རྒྱུན་ཞུགས་དང་ཕྱིར་འོང་ཞུགས་པ་འཕེན་བྱེད་དང་ཚར་གཅིག་པའི་རིམ་བཞིན་བཅུ་དང་དྲུག་དང་གསུམ། ཕྱིར་འོང་སྐྱེ་བ་འཕེན་བྱེད་དང་ཚར་གཅིག་པའི་གཉིས་དང་གཉིས་དང་གཅིག་གོ། །ཚེ་བར་བའི་རྒྱུན་ཞུགས་དང་ཕྱིར་འོང་ཞུགས་པའི་རྒྱུད་ན་ཡན་ལན་བཅུ་གཉིས་ཡོད། སོ་སྐྱེ་དང་འཕགས་པ་རྒྱུན་ཞུགས་ཕྱིར་འོང་ཕྱིར་མི་འོང་དགྲ་བཅོམ་འཕེན་བྱེད་ཀྱི་ལས་་་་་་དང་ཚར་གཅིག་པའི་རིམ་བཞིན་གཉིས་དང་བཅུ་གཉིས་དང་བཅུ་དང་བཅུ་་་་་་་གཉིས་དང་གཉིས་སོ། །བར་བའི་ཕྱིར་འོང་རྒྱུད་ན་མཐོང་ལམ་པ་དང་འཕགས་པ་རྒྱུན་ཞུགས་ཕྱིར་འོང་ཕྱིར་མི་འོང་སྐྱེ་བའི་འཕེན་བྱེད་དང་ཚར་གཅིག་པའི་་་་་རིམ་པ་བཞིན་གཅིག་དང་བདུན་དང་ལྔ་དང་དྲུག་དང་གཉིས་ཡོད་དོ། །ཚེ་གསུམ་པའི་ཕྱིར་མི་འོང་ཞུགས་པ་དང་ཕྱིར་འོང་གི་རྒྱུད་ན་ཡན་ལག་བཅུ་གཉིས་་ 279 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོད། སྒོམ་ལམ་པ་རྒྱུན་ཞུགས་ཕྱིར་འོང་ཕྱིར་མི་འོང་དེའི་ཞུགས་པ་རྣམས་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་རིམ་བཞིན་བཅུ་དང་གཉིས་དང་བཅུ་་་དང་བརྒྱད་དང་བཅུ་ཡོད་དོ། །ཚེ་གསུམ་པ་ཕྱིར་མི་འོང་དང་དགྲ་བཅོམ་རྒྱུད་ན་ལྔ་དང་བཞི་གྲངས་བཞིན་ནོ། །མ་ངེས་པའི་འཕེན་བྱེད་ཀྱི་ལས་གསུམ་གྱིས་རྒྱུན་ཆགས་སུ་མངལ་སྐྱེས་་་་ཀྱི་ཚེ་ཡོངས་རྫོགས་གསུམ་འཕེན་པ་འི་དབང་དུ་བྱས་ན་སྔར་ལྟར་རྩི་རུང་ཞིང་་་་་མྱོང་འགྱུར་གཉིས་མ་ངེས་པའི་འཕེན་བྱེད་ལས་དང་གསུམ་པོ་རེ་རེ་དང་ཚར་་་་་གཅིག་པའི་གཉིས་པ་འདུ་བྱེད་དང་བཅུ་བ་སྲིད་པ་ལ་འཕེན་བྱེད་གསུམ་རེ་་་་་་་་འཇོག་ཚུལ་གྱིས་བྱེད་པར་བྱའོ། སྐྱེ་སྲིད་པ་མངོན་དུས་ཀྱི་སྲིད་པ་འཆི་སྲིད་པ་བར་སྲིད་པ་བཞི་ལ་རིམ་བཞིན་གཉིས་དང་བཅུ་དང་བདུན་དང་གསུམ་ཡོད་་་་་་ཅིང་། མ་རིག་པ་རྣམ་ཤེས་སྲེད་པ་ལེན་པ་སྐྱེ་བ་སྟེ་ལྔ་ཉོན་མོངས་མངོན་དུ་གྱུར་བའི་གནས་སྐབས་ཁོ་ནར་བཞག་ལ། གཞན་རྣམས་གཙོ་བོའི་ཕྱིར་ན་འཇོག་ཚུལ་སོགས་ལ་དཔྱད་པར་བྱ། ཁྱབ་མཐའ་ཅུང་སྨྲ་བ་འདི་ནི་བཀའ་དྲིན་མཆོག་ཏུ་གྱུར་བའི་བླ་མ་རིན་པོ་ཆེས་མཁས་པའི་གཞུང་ཚད་ལྡན་ལ་ལྟོས་ན་བློ་སྐྱེད་ཆེ་་གསུངས་པས་ཕྱོགས་བསྡུས་བྱས་པ་ཡིན་ལ་དེ་ཡི་སྔོན་དུ་དཔྱད་ཚུལ་སོགས་གཙོ་་བོར་ཆོས་གྲྭའི་སྐབས་དང་ལྷག་པར་དུ་རིགས་སྨྲ་བ་དུ་མའི་ངག་རྒྱུན་དང་རང་་་་གཞན་སོགས་ཀྱིས་སྐབས་མང་བོར་རྩོད་ཚུལ་སྣ་ཚོགས་བྱས་མྱོང་བས་བློ་ལྡན་་་་་་དག་གིས་རིག་པ་སྦྱང་བ་ལ་མཆོག་ཏུ་གྱུར་བར་བསྔགས་པས་ཁོ་བོས་རགས་་་་་་་་བསྡུས་ཙམ་ཞིག་ཕྱོགས་གཅིག་ཏུ་བཀོད་པའོ། །ཞེས་གནས་སྐབས་པའི་སྐབས་སོ། །གཟུགས་ལ་དམིགས་པའི་ཉེར་རྒྱུ་ཡིན་ན་གཟུགས་ཁོ་ནར་དམིགས་པས་་ཁྱབ་པའི་ཕྱིར། འདོད་ན། བསམ་གཏན་དང་བོའི་ཉེར་བསྡོགས་དང་མཚུངས་280 ་

མཛོད་གནས་གསུམ་པ།ལྡན་གྱི་གཟུགས་ལ་དམིགས་པའི་ཉེར་རྒྱུ་ཆོས་ཅན། དེར་ཐལ། དེའི་ཕྱིར།འདོད་ན། དེ་ཆོས་ཅན། གཟུགས་ཁོ་ན་ལ་དམིགས་པར་ཐལ། དེའི་ཕྱིར།འདོད་ན། དེ་ཆོས་ཅན། གཟུགས་ལས་གཞན་ལ་ཆགས་བྲལ་མ་བྱས་པར་ཐལ།དེའི་ཕྱིར། འདོད་ན། ཆོས་ཅན། གཟུགས་ལས་གཞན་ལ་སྐྱོན་དུ་ལྟ་བ་མིན་པར་ཐལ། དེའི་ཕྱིར། འདོད་ན། གང་ཟག་གཅིག་གིས་དངོས་གཞི་སྒྲུབ་པ་ལ།ཆོས་རེ་རེ་ཆགས་བྲལ་བྱས་པའི་ཉེར་བསྡོགས་ཆོས་དེ་དང་གྲངས་མཉམ་དུ་སྐྱེ་་་་་དགོས་པར་ཐལ། དེའི་ཕྱིར། ཡང་ན་དེའི་དངོས་གཞི་སྐྱེ་བ་ན་ཆོས་རེ་རེ་ལ་དམིགས་ཏེ་དངོས་གཞི་ཆོས་རེ་རེ་དང་གྲངས་མཉམ་གྱི་དངོས་གཞི་གྲུབ་དགོས་་་པ་ནི་སློབ་དཔོན་ཡབ་སྲས་ཀྱི་གཞུང་གང་ལའང་ཕྱོགས་ཙམ་ཞིག་མ་མཆིས་པའི་་ཕྱིར་ཟེར་བ་ལ། ཁོ་ན་རེ། གཟུགས་ལ་དམིགས་པའི་ཉེར་རྒྱུ་དེས་གཟུགས་ཁོ་ན་ལ་དམིགས་པ་ནི་ངེས་པར་སེམས་ཏེ། གང་སྤེལ་ལས། གཟུགས་ལ་དམིགས་པའི་ཡིད་བདེ་བ་ལ་སོགས་པ་རྣམས་ཀྱི་དམིགས་པ་ནི་གཟུགས་ཁོ་ན་ཡིན་གྱི་ཡུལ་་་་་་་གཞན་ནི་མ་ཡིན་ལ་ཞེས་གསལ་བས་སོ་ཞེ་ན། ཁ་ཅིག དེ་ལྟར་དུ་ངེས་ཏེ་རིན་ཆེན་སྒྲོན་མེ་ལས། ཉེར་རྒྱུ་བཅོ་ལྔ་ཡུལ་མ་འདྲེས་པ་ལ་དམིགས་པར་གསུངས་པས་བཅོ་བརྒྱད་ནང་གི་གཟུགས་ལ་དམིགས་པའི་ཡིད་བདེ་ལ་ཡུལ་དྲུག་གི་ནང་་གི་ཆོས་ལ་མ་དམིགས་པས་ཁྱབ་སྟེ། རང་འགྲེལ་ལས། གཟུགས་ལ་སོགས་པ་སོ་སོར་ངེས་པ་ལ་དམིགས་པའི་ཕྱིར། ཞེས་དང་། རྒྱལ་སྲས་མ་ལས། གང་དག་གཟུགས་ལ་སོགས་པའི་ཡུལ་དྲུག་ལས་གཉིས་དང་གསུམ་ནས་ཡུལ་དྲུག་གི་བར་་་ལ་དམིགས་པ་དེ་དག་ནི་འདྲེས་པ་ལ་དམིགས་པ་ཡིན་ནོ། །ཞེས་གསུངས་པས་ན་ཆེས་མང་བས་དེ་དག་ཕལ་ཆེར་ཡུལ་མ་འདྲེས་པ་ལ་དམིགས་པར་བསྟན་པས་ན། དེས་ན་ཡུལ་འདྲེས་པ་ལ་དམིགས་པ་ཡིན་ན་དྲི་རོ་རེག་བྱ་རེ་རེ་ལ་དམིགས་པ་མིན་པས་ཁྱབ་པར་ཐལ། དེ་དག་ཅི་རིགས་ལ་དམིགས་ན་ཡུལ་མ་འདྲེས་པ་281 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལ་དམིགས་པས་ཡུལ་འདྲེས་པ་ལ་དམིགས་པ་དང་མ་འདྲེས་པ་ལ་དམིགས་པ་་་་་འགལ་བས་དེས་ན་དེ་རེ་རེ་ལ་དམིགས་ན་ཡུལ་མ་འདྲེས་པ་ལ་དམིགས་པས་་་་་་་དཔྱད་ན་ཤེས་ནུས་སམ་སྙམ་མོ། ཁོ་ན་རེ། ཆོས་ལ་དམིགས་པའི་ཉེར་རྒྱུ་ཡིན་ན་དོན་ལྔ་བོ་གང་རུང་ལ་མི་དམིགས་པས་ཁྱབ་པར་ཐལ། དེའི་ཕྱིར། ཁོ་ན་རེ།འདོད་པ་ཁོ་ན་ཡིན་ཏེ། འདོད་པའི་སྤྲུལ་སེམས་ཀྱིས་གཟུགས་དྲི་རོ་རེག་བྱ་ཅི་རིགས་ལས་མི་དམིགས་པའི་རྒྱུ་མཚན་ཡོད་པའི་ཕྱིར། དེར་ཐལ། རང་འགྲེལ་ལས། བསམ་གཏན་དུ་སྐྱེས་པ་ནི་འདོད་པ་ན་སྤྱོད་པའི་བཏང་སྙོམས་ཆོས་ལ་ཉེ་བར་རྒྱུ་བ་སྤྲུལ་བའི་སེམས་དང་མཚུངས་པར་ལྡན་པ་གཅིག་དང་ལྡན་པར་་་་་་་་་རིགས་པར་བྱའོ། །ཞེས་སོ་ཞེ་ན། ཁོ་ན་རེ། གཟུགས་དྲི་རོ་རེག་བྱ་བཞི་ཆོས་ཁམས་ཡིན་པར་ཐལ། ཁས་ལེན་དེའི་ཕྱིར། འདོད་ན། ཆོས་ཅན། ཐོགས་མེད་ཡིན་པར་ཐལ། དེའི་ཕྱིར་ན་མ་ཁྱབ་པ་འདྲའང་ཨ་ཁུ་ཚང་ནས་ཡང་ན་དེ་བཞི་སྐབས་འདིའི་ཡུལ་ཅན་ལ་ལྟོས་ནས་ཡུལ་དྲུག་གི་ནང་གི་ཆོས་ཡིན་ཀྱང་སྤྱིར་ཡུལ་དྲུག་གི་ནང་གི་ཆོས་ཁམས་མིན་ལ། ཞེས་པས་སོ་ཟེར། དེས་ན་གཟུགས་ལ་དམིགས་པའི་ཉེར་རྒྱུ་ཡིན་ན་གཐུགས་ཁོ་ན་ལ་དམིགས་པས་ཁྱབ་པར་ཐལ།དེའི་ཕྱིར། འདོད་ན། སྔར་ལྟར་གྱི་ནམ་མཁའ་མཐའ་ཡས་ཀྱི་ཉེར་བསྡོགས་ལ་གཟུགས་ལ་དམིགས་པའི་ཉེར་བསྡོགས་ཡོད་པས་དཔྱད་དགོས་སོ། །ཡང་ན།གཟུགས་སོགས་ཡུལ་ལྔ་བོ་དེ་ཆོས་ཁམས་ཡིན་པར་ཐལ། སྤྲུལ་སེམས་ཀྱི་ཡུལ་ལ་ཆོས་ཁམས་ཀྱིས་ཁྱབ་པ་དེའི་ཕྱིར། འདོད་མི་ནུས་ཏེ། གཉིས་ཀྱིས་རྣམ་ཤེས་ཕྱི་ཡི་ལྔ། །ཞེས་གསུངས་པའི་ཕྱིར་ན། དེ་ནི་ཆོས་ཁམས་ཡིད་ཤེས་ཁོ་ནས་ཡུལ་དུ་བྱེད་ལ། གཞན་དོན་ལྔ་བོ་ཡིད་ཤེས་དབང་ཤེས་གཉིས་ཀྱིས་ཡུལ་དུ་བྱེད་པ་བསྟན་པ་ལ། ཁོ་ན་རེ། ནམ་མཁའ་མཐའ་ཡས་ཀྱི་ཉེར་བསྔོགས་ཀྱི་ཡུལ་དུ་གྱུར་བའི་གཟུགས་སྒྲ་གཉིས་ཆོས་ཁམས་ཡིན་པར་འདྲའོ་ཟེར་ན། ཁོ་ན་རེ། དངོས་282 ་

མཛོད་གནས་གསུམ་པ།གཞིའི་ཡུལ་དུ་གྱུར་བའི་གཟུགས་སྒྲ་གཉིས་ཆོས་ཁམས་ཚོཡིན་པར་ཐལ། དེའི་ཕྱིར། འདོད་ན། བློའི་ཡུལ་དུ་གྱུར་བའི་གཟུགས་སྒྲ་གཉིས་ཀྱང་ཆོས་ཁམས་ཡིན་པར་ཐལ། དེའི་ཕྱིར། ཁ་ཅིག་དེ་ནི་འདོད་པ་ཁོ་ན་ཡིན་སྙམ་སྟེ། སྔར་བཤད་པ་བཞིན་ཨ་ཁུ་རིན་པོ་ཆེའི་མཐའ་དཔྱོད་དུ་རང་འགྲེལ་དྲངས་ནས་སྤྲུལ་སེམས་་་་་་ཀྱིས་ཆོས་ཁམས་ལ་དམིགས་པར་གསུངས་པས་ཤེས་སམ་དཔྱད་ཟེར་ཚུལ་མང་་་་ངོ་། །གཞན་ཡང་། ཡུལ་ཉེར་རྒྱུ་བཅོ་བརྒྱད་ལས་བཅོ་ལྔ་ནི་ཡུལ་མ་འདྲེས་པ་ཁོ་ན་ལ་དམིགས་ལ། ལྷག་མ་གསུམ་གྱིས་ནི་ཡུལ་འདྲེས་པ་དང་མ་འདྲེས་པ་གཉིས་ཀ་ལ་དམིགས་པ་ཡིན་སྙམ་སྟེ། མངོན་པའི་རྒྱན་ལས། དེ་དག་ཀྱང་བཅོ་ལྔ་ནི་གཟུགས་སོགས་ཡུལ་སོ་སོར་ངེས་པ་ལ་དམིགས་པའི་ཕྱིར་མ་འདྲེས་པ་ལ་་་་དམིགས་པ་ཡིན་ལ། ཆོས་ལ་དམིགས་པའི་ཉེར་རྒྱུ་གསུམ་ནི་འདྲེས་པ་དང་མ་འདྲེས་པ་གཉིས་ཀ་ལ་དམིགས་པ་ཡིན་ནོ། ཞེས་དོགས་པ་མཐའ་ཆོད་པའི་དོན་དུ་སྣང་ངོ་། །ཁོ་ན་རེ། ཆོས་ལ་དམིགས་པའི་ཉེར་རྒྱུ་ལ་ཡུལ་མ་འདྲེས་པ་ལ་དམིགས་པའི་དེ་ཡོད་པར་ཐལ། ལུང་གི་དོན་དེའི་ཕྱིར། འདོད་ན། སྒྲ་ཁོ་ན་ལ་དམིགས་པའི་ཆོས་ལ་དམིགས་པའི་ཉེར་རྒྱུ་ཡོད་པར་ཐལ། དེའི་ཕྱིར་ན་དཔྱད་པའི་རྣམ་གྲངས་མང་ངོ་། །མཛོད་ལས། ཡུལ་ནི་ཉེ་བར་རྒྱུ་བ་ལས། །རྣམ་པ་དག་ནི་ཡང་བཅོ་བརྒྱད། །ཅེས་བཅོ་བརྒྱད་གསུངས་པ་མཐའ་ཆོད་པར་སྨྲས་པ་ལ། ཁ་ཅིག དེ་མི་འཐད་པར་ཐལ། ཉེར་རྒྱུ་སོ་དྲུག་སོགས་དུ་མར་ངེས་པའི་ཕྱིར། མ་གྲུབ་ན།ཡིག་ཆར། ཉེར་རྒྱུ་སོ་དྲུག་ཡང་བཤད་དོ། །ལེགས་པར་བཤད་ཡོད་དོ། ཞེས་སོ་དྲུག་ཅེས་ལེགས་པར་གསུངས་པས་སོ་ཞེ་ན། གཟུགས་སྒྲ་སོགས་དོན་ལྔ་བོ་ལ་དམིགས་པའི་ཉེར་རྒྱུ་ནི་དེ་ལྔ་ལ་དམིགས་པ་དང་ཆོས་ལ་དམིགས་པ་སོགས་སུ་་་་་ 283 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདོད་ཅེས་བཤད་ན་དོན་ལྔ་ཆོས་ཁམས་ལས་མ་འདས་པར་འགྱུར་རམ་ཞེ་ན་་་་་སྔར་ལྟར་དཔྱད་པར་བྱའོ། །ཡིད་བདེ་དང་འདོད་པའི་འདོད་ཆགས་དང་མཚུངས་ལྡན་གྱི་རེག་པ་དེ་བདེ་བ་མྱོང་འགྱུར་གྱི་རེག་པ་ཡིན་པའི་ཕྱིར། འདོད་ན། དེ་དང་མཚུངས་ལྡན་གྱི་ལས་དེ་བདེ་བ་མྱོང་འགྱུར་གྱི་ལས་ཡིན་པར་ཐལ།དེའི་ཕྱིར། འདོད་ན། དེའི་རྣམ་སྨིན་བདེ་བ་མྱོང་འགྱུར་ཡིན་པར་ཐལ། དེའི་ཕྱིར། འདོད་མི་ནུས་ཏེ། མི་དགེ་བ་ཡིན་པའི་ཕྱིར་ཏེ། འདོད་པའི་འདོད་ཆགས་དང་མཚུངས་ལྡན་གྱི་སེམས་བྱུང་ཡིན་པའི་ཕྱིར། མཆིམས་ཊཱིཀ་དང་མཐའ་དཔྱོད་སོགས་ཕྱོགས་དུ་མར་སྣང་བས་དཔྱད་དགོས་སོ། །ཟས་ཡིན་ན་སྐྱེ་མཆེད་གསུམ་གྱི་བདག་ཉིད་ཡིན་པས་ཁྱབ་པའི་ཕྱིར།དེར་ཐལ། སྐྱེ་མཆེད་གསུམ་གྱི་བདག་ཉིད་དོ། །ཞེས་གསུངས་པ་ལ། འོ་ན། དེ་ཡིན་ན་དྲི་རོ་རེག་གསུམ་གྱི་བདག་ཉིད་ཡིན་པས་ཁྱབ་པར་ཐལ། དེའི་ཕྱིར།འདོད་ན། དྲི་ཁོ་ནར་གྱུར་བའི་ཟས་ཡོད་པས་དཔྱད་གཞི་ཞིག་ཡོད་ཟེར་རོ། །གཞན་ཡང་། ཟས་ཡིན་ན་དབང་བོ་རྒྱས་བྱེད་ཡིན་པས་ཁྱབ་པའི་ཕྱིར། འདོད་ན། དམྱལ་བའི་ཁྲོ་ཆུ་ཆོས་ཅན། དེར་ཐལ། དེའི་ཕྱིར། འདོད་མི་ནུས་པའི་ཕྱིར་ཏེ། ལུས་ཉམས་བྱེད་ཡིན་པའི་ཕྱིར་ཞེས་ཟེར་ཚུལ་ལོ། །སྔར་བཤད་པ་བཞིན་ནམ་མཁའ་མཐའ་ཡས་ཀྱི་ཉེར་བསྡོགས་ལ་ཡུལ་་་་་བཞི་བོ་རེ་རེ་ལ་དམིགས་པའི་ཡིད་ཉེར་རྒྱུའི་ཚོར་བ་རེ་ཡོད་དེ། མཐའ་དཔྱོད་ལས། གཟུགས་མེད་ནམ་མཁའ་མཐའ་ལས་ཀྱི་ཉེར་བསྡོགས་ལ་ཡིད་ཚོར་བཞི་ཡོད། དངོས་གཞི་ཚོར་བ་གཅིག་ཁོ་ན་ཡིན་པའི་ཕྱིར། དང་བོ་གྲུབ་སྟེ། འདིའི་ཉེར་བསྡོགས་ནམ་མཁའ་མཐའ་ཡས་ཀྱི་ཡིན་ལ། དེ་ན་གཟུགས་ལ་དམིགས་ཚེ་བཞི་ཡོད། ཅེས་གསུངས་སོ། །ཁོ་ན་རེ། གོང་སའི་ཉེར་བསྡོགས་ཀྱིས་འོག་སའི་གཟུགས་ནས་བྱང་ཕྱོགས་བར་དམིགས་པ་ལ་དེའི་བར་གྱི་ཆོས་རེ་རེ་ལ་དམིགས་་་ 284 ་

མཛོད་གནས་གསུམ་པ།པས་དེ་དང་གྲངས་མཉམ་གྱི་ཉེར་བསྡོགས་མི་འདྲ་བ་འོང་བར་ཐལ། དེའི་ཕྱིར།འདོད་ན། འདོད་ཉོན་ནས་གཟུགས་ཉོན་སོགས་ཀྱི་ཟག་པ་དང་བཅས་པ་ལ་ཆགས་བྲལ་བྱས་པ་མི་འཐད་པར་ཐལ། དེའི་ཕྱིར། འདོད་མི་ནུས་པར་ཀུན་གྱིས་ཤེས་གསལ་ལོ་ཟེར། ཁོ་ན་རེ། གཟུགས་ལ་དམིགས་པའི་ཉེར་བསྡོགས་འཁོར་གྱི་ཚོར་བ་ལ་ཡིད་ཉེར་རྒྱུ་ཡོད་ཀྱང་དེ་ཡུལ་མ་འདྲེས་པ་ལ་དམིགས་པ་་་་་་མིན་པའི་ཕྱིར་ཏེ། དེ་ཡིན་དུ་གྱུར་ན་སྐྱོན་དེ་དག་འཇུག་ཀྱང་དེ་ཡུལ་འདྲེས་པ་ལ་དམིགས་པ་ལས་མ་འདས་པའི་ཕྱིར་ན་སྐྱོན་མེད་དམ་དཔྱད་རྒྱུ་དུ་མར་སྣང་་་་ངོ་། །ཕྲག་དོག་སེར་སྣ་ཁྲོ་འཚིག་འགྱོད་པ་ལྔ་བོ་གང་རུང་མ་ཡིན་པའི་ཉོན་་་་་མོངས་ཡིན་ན་སྐྱེ་སྲིད་དུ་ཉིང་མཚམས་སྦྱོར་བྱེད་ཡིན་པས་ཁྱབ་པའི་ཕྱིར།འདོད་ན། འཆབ་པ་ཆོས་ཅན། དེར་ཐལ། དེའི་ཕྱིར། དེར་ཐལ། ཕྲག་དོག་སོགས་ཆགས་སྡང་སོགས་དང་མཚུངས་པར་མི་ལྡན་པ་ཡིན་པའི་ཕྱིར། ཁྱབ་སྟེ།གང་སྤེལ་ལས། མ་རིག་པ་ལས་གཞན་ཉོན་མོངས་པ་འདོད་ཆགས་ལ་སོགས་པ་དང་མཚུངས་པར་མི་ལྡན་པས་ན་ཆིག་རྐྱང་ཐུབ་པ་ཞེས་བྱ་སྟེ། ཞེས་གསུངས་པའི་ཕྱིར་ན། ཁོ་ན་རེ། དེར་ཁྱབ་པ་འཛིན་དཀའ་སྟེ། གཞན་དུ་ན་སྒོམ་སྤངས་ཉོན་མོངས་ཕལ་ཆེར་ཆིག་རྐྱང་ཐུབ་པ་ཞེས་བཤད་དགོས་པའི་ཕྱིར། དེ་ལྔ་ཆིག་སྐྱང་ཐུབ་པ་ཡིན་ཚུལ་དེའི་ཕྱིར། དེར་ཐལ། མཐའ་དཔྱོད་ལས། ཕྲག་དོག་སོགས་ཆགས་སྡང་སོགས་དང་མཚུངས་པར་མི་ལྡན་པས་ཀུན་དཀྲིས་ཆིག་རྐྱང་་་་ཐུབ་པར་བཤད་པ་གང་ཞིག དེའི་རྒྱུ་མཚན་གྱིས་དེ་དག་གིས་ཉིང་མཚམས་མི་སྦྱོར་བའི་ཕྱིར། ཞེས་སོ་ཟེར། ཁོ་ན་རེ། དེ་ཁོ་ནས་བྱེད་ནའང་དཀའ་སྟེ།འདོད་ཉོན་སྤངས་ཁ་མའི་ཕྱིར་འོང་རྒྱུད་ཀྱི་འདོད་པའི་སྒོམ་སྤང་བཞི་ག་ཆིག་་་་་རྐྱང་ཐུབ་པ་ཡིན་པར་ཐལ། རྟགས་དེའི་ཕྱིར། འདོད་ན། ཆིག་རྐྱང་ཐུབ་པ་ལ་285 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལྔ་བཤད་པ་མི་འཐད་པར་ཐལ། དེའི་ཕྱིར། འདོད་མི་ནུས་ཏེ། གང་སྤེལ་ལས།ཕྲག་དོག་དང་སེར་སྣ་དང་འགྱོད་པ་དང་ཁྲོ་བ་དང་འཚིག་པ་ལ་ཆིག་རྐྱང་ཐུབ་་་པ་རྣམས་ཞེས་བརྗོད་དོ། །ཞེས་དང་། ཕྲག་དོག་སེར་སྣ་ཁྲོ་འཚིག་འགྱོད། །ཅེས་དང་། གཞན་དུ་མས་ལྔར་གྲངས་ངེས་པར་བསྟན་པས་སོ་ཞེ་ན། རྟོགས་ལྡན་དག་གིས་གཞུང་དེ་དག་གི་ཚིག་ཟིན་ལྟར་ངེས་ཏེ། ཨ་ཁུ་ཚང་གིས་རང་ལུགས་ལ་སྐྱེ་སྲིད་ལ་ཉེ་ཉོན་ཆིག་རྐྱང་ཐུབ་པ་རྣམས་མི་འབྱུང་ལ། རང་སའི་རྩ་ཉོན་ཀུན་ཡོད་དེ། རང་འགྲེལ་ལས། ཉོན་མོངས་པ་རྣམས་ཁོ་ནས་ཡིན་གྱི་ཀུན་ནས་དཀྲིས་པ་ཆིག་རྐྱང་ཐུབ་པ་རྣམས་ཀྱི་ས་ནི་མ་ཡིན་ནོ། །ཞེས་གསུངས་སོ། ཁ་ཅིག འཆབ་པ་དེའི་གྲངས་སུ་འདྲེན་པར་འདྲ་སྟེ། རིན་ཆེན་སྒྲོན་མེ་ལས།འཆབ་པ་དྲངས་པ་རྒྱལ་སྲས་མ་ལྟར་ཡིན་ཞེས་ཀྱང་ངོ་། །བྱེ་སྨྲས་གནོད་བྱེད་ཟས་སུ་མ་བཤད་ཀྱང་ཞེས་པས་ཟས་ལ་ལུས་རྒྱས་་་་་་བྱེད་དམ་ལུས་ལ་མི་གནོད་པར་འཇོག་པར་འདྲའམ་ཞེ་ན། དེའང་དེ་ལྟར་ངེས་ཏེ་ཚོར་བ་སྡུག་བསྔལ་ཟས་སུ་མ་བཞག་པའི་རྒྱུ་མཚན་ལས་སོ། ཡང་ན་གཟུགས་ཀྱི་སྐྱེ་མཆེད་ཟས་སུ་མ་བཞག་པ་ནི་ལུས་ལ་མི་ཕན་པས་ཡིན་ནམ་སྙམ་སྟེ།མཛོད་ལས། གཟུགས་ཀྱི་སྐྱེ་མཆེད་མ་ཡིན་དེས། །རང་དབང་གྲོལ་ལ་མི་ཕན་ཕྱིར། །ཞེས་གསལ་བར་མཛད་དོ། །ཁོ་ན་རེ། དེས་ན་ཟས་ཡིན་ན་ལུས་ལ་ཕན་པས་ཁྱབ་པར་ཐལ། དེའི་ཕྱིར། འདོད་ན། རེག་པ་དང་སེམས་པ་རྣམ་ཤེས་ཀྱི་ཟག་བཅས་ཅི་རིགས་ལ་ཟས་ཀྱིས་ཁྱབ་པར་ཐལ། དེའི་ཕྱིར། འདོད་ན། སྡུག་བསྔལ་དང་མཉམ་དུ་འཇུག་པའི་དེ་དག་ཆོས་ཅན། དེར་ཐལ། དེའི་ཕྱིར།འདོད་ན། འཆི་སེམས་དེ་དག་ཀྱང་། དེར་ཐལ། དེའི་ཕྱིར། ཡང་ན་གང་ཟག་དེ་ཉམས་བྱེད་ཀྱི་ཟས་དང་དེའི་ལུས་སེམས་ལ་ཕན་བྱེད་ཀྱི་གཞི་མཐུན་ཡོད་པར་ཐལ། དེའི་ཕྱིར། ཁ་ཅིག་གང་ཟག་དེའི་ཟས་ལ་དེ་ལ་ཕན་བྱེད་ལས་གཞན་དུ་་ 286 ་

མཛོད་གནས་གསུམ་པ།མེད་དེ་ཟས་ལ་གཟུགས་ཀྱི་སྐྱེ་མཆེད་མེད་པ་དེའི་ཕྱིར། ཁོ་ན་རེ། ཟས་ལ་གང་ཟག་དེར་ཕན་བྱེད་ཀྱིས་ཁྱབ་པར་འཛིན་དཀའ་སྟེ། ཡིག་ཆ་ལས། ཡང་ཁ་ཅིག་ན་རེ། ཟས་ཡིན་ན་དབང་བོའམ་རྣམ་ཤེས་རྒྱས་བྱེད་ཡིན་པས་ཁྱབ་ཟེར་ན།དམྱལ་བའི་ཁམ་ཟས་ལྕགས་ཀྱི་ཐུ་ལུམ་དང་ཟངས་ཞུན་བསྐོལ་བའི་ཟས་ཆོས་་་་་་ཅན། དེར་ཐལ། དེའི་ཕྱིར། རྟགས་གྲུབ་ཅིང་འདོད་མི་ནུས་ཏེ། དེ་ཟ་མཁན་ཉམས་བྱེད་དང་ཟས་ཀྱི་གཞི་མཐུན་ཡིན་པའི་ཕྱིར། ཞེས་རྒྱ་ཆེར་བསྟན་པ་ལ།ཁོ་ན་རེ། དེ་ལུས་དང་དབང་བོ་རྣམས་རྒྱས་བྱེད་ཡིན་པར་འདྲ་སྟེ། ཁམ་ཟས་ཡིན་པའི་ཕྱིར། ཁྱབ་སྟེ། ཡིག་ཆར། རབ་ཏུ་བྱེད་པ་ལས་ཁམ་གྱི་ཟས་གང་ཞེ་ན།ཁམ་གང་ལ་བརྟེན་ནས་དབང་བོ་རྣམས་རྒྱས་པར་འགྱུར་ཞིང་འབྱུང་བ་ཆེན་པོ་་རྣམས་ཀྱང་འཕེལ་བ་དང་འཚོ་བ་དང་ཉེ་བར་འཚོ་བར་འགྱུར་རོ། །ཞེས་གསུངས་པའི་ཕྱིར་ན་མ་ཁྱབ་སྟེ། དེ་དག་ཀྱང་རྒྱས་འགྱུར་གྱི་ཟས་ལ་དགོངས་པའི་ཕྱིར་ཏེ། རང་འགྲེལ་ལས། རྒྱས་པར་འགྱུར་བའི་ཟས་ལ་དགོངས་ཏེ་ཞེས་གསུངས་པའི་ཕྱིར་ན་འགལ་བ་མེད་དོ། ཞེས་གསལ་བར་གསུངས་ཟེར་ན། ཁོ་ན་རེ། ཟས་ལ་དབང་བོ་རྣམས་རྒྱས་པར་འགྱུར་པས་ཁྱབ་པ་བསྟན་པ་ནི་དཀའ་སྟེ། དབང་བོ་ཉམས་བྱེད་ཀྱི་ཟས་ཡོད་པར་དྲངས་མ་ཐག་པས་སོ་ཟེར་བ་ལ་དཔྱད་པར་བྱའོ། །ཡང་ཡིག་ཆར། དྲི་རོ་རེག་བྱའི་སྐྱེ་མཆེད་ཀྱི་བདག་ཉིད་ཀྱི་ཟས་འཇོག་གི་གཟུགས་ཀྱི་སྐྱེ་མཆེད་ལ་གནས་ཀྱང་ཟས་ཀྱི་བྱ་བ་མི་བྱེད་པའི་་་་་་་ཕྱིར། ཞེས་དང་། རྩ་བར། སྐྱེ་མཆེད་གསུམ་གྱི་བདག་ཉིད་དོ། །ཞེས་སོགས་ལ།ཁོ་ན་རེ། དྲི་རོ་རེག་བྱ་གང་རུང་གི་གཟུགས་ལ་ཁམ་ཟས་ཀྱིས་ཁྱབ་པར་ཐལ།དེའི་ཕྱིར། ཡང་ན་ཁམ་ཟས་ཡིན་ན་སྐྱེ་མཆེད་གསུམ་གྱི་བདག་ཉིད་ཡིན་པས་ཁྱབ་པར་ཐལ། དེའི་ཕྱིར། འདོད་ན། དྲི་ཁོ་ནའི་གཟུགས་ཆོས་ཅན། དེར་ཐལ།དེའི་ཕྱིར། གོང་སར་ཁམ་ཟས་མི་འཇོག་པར་འདྲ་སྟེ། དེ་དག་ལ་ཆགས་བྲལ་287 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་བཅས་པའི་ཕྱིར་ན། དེ་ལྟར་ངེས་ཏེ། ཡིག་ཆར། ཁམས་གོང་མ་གཉིས་དེ་ལ་ཆགས་བྲལ་བྱས་པས་དེ་གཉིས་ན་མེད་ཅིང་འདོད་པ་ཁོ་ནར་ཡོད། ཅེས་གསུངས་པས་སོ། །ཁོ་ན་རེ། དེ་ལ་ཆགས་བྲལ་བྱས་པ་ལ་ཁམ་ཟས་མི་འཇོག་པར་མཐའ་གཅིག་ཏུ་འཐད་པར་མ་ངེས་ཏེ། གཞན་དུ་ན་འདོད་ཉོན་ཙམ་སྤངས་པའི་སོ་སྐྱེ་ལ་ཁམ་ཟས་མེད་པར་ཐལ་བའི་ཕྱིར་ཟེར་ན། ཁོ་ན་རེ། དེ་ལ་ཁམ་ཟས་མེད་པར་འཐད་པ་མ་མཐོང་སྟེ། རྒྱུ་དོན་ངོ་བོ་གང་གི་དབང་དུ་བྱས་ཀྱང་ཁམ་ཟས་ཡོད་པར་བསྒྲུབ་སླ་བའི་ཕྱིར།ཁ་ཅིག་ཟན་དང་ཟས་སྤྱི་ཙམ་གཟུགས་ཀྱི་སྐྱེ་མཆེད་མིན་པར་འདོད་་་་་་་དཀའ་སྟེ། དེ་དག་མིག་ཤེས་ཀྱིས་ཐུན་མོང་མིན་པར་མཐོང་བའི་ཕྱིར། མ་གྲུབ་ན། དེ་དག་སྐྱེ་མཆེད་གཞན་དུ་ཁས་ལེན་དགོས་པ་ལ་མི་འཐད་པར་སེམས་སོ་ཟེར་བ་ནི་བཤད་པ་ཆུང་ངུའོ། །འཆི་སེམས་ཡིན་ན་ཚོར་བ་བཏང་སྙོམས་དང་མཚུངས་ལྡན་ཡིན་པས་ཁྱབ་པའི་ཕྱིར། མ་གྲུབ་ན། དེར་ཐལ། འཆི་འཕོ་སྐྱེ་བ་བཏང་སྙོམས་ལ། །ཞེས་གསུངས་པ་མི་འཐད་པར་ཐལ། དེའི་ཕྱིར། འདོད་མི་ནུས་པ་ཁོ་ན་ཡིན་ཏེ། རྩ་བར། འཆི་འཕོ་སྐྱེ་བ་བཏང་སྙོམས་ལ། །རྩེ་གཅིག་སེམས་མེད་ལ་དེ་མེད། །མྱ་ངན་འདའ་ལུང་བསྟན་མིན་གཉིས། །ཞེས་དང་།ཡིག་ཆར། ཤེས་བྱ་ཆོས་ཅན། འཆི་འཕོ་བ་དང་སྐྱེ་བ་ལེན་པ་གཉིས་ལ་ཚོར་བ་གསུམ་གྱི་ནང་ནས་བཏང་སྙོམས་ཁོ་ནར་ངེས་ཏེ། ཞེས་ཁོ་ནས་ཁྱབ་པར་བསྟན་པ་ལ། བཤད་པར་བྱ་སྟེ། ཁ་ཅིག མཆིམས་མཛོད་དུ་ཁྱབ་པ་མེད་པར་བསྟན་ཟེར་བ་མི་འཐད་པར་དེར་གསལ་བས་སོ་ཞེ་ན། འཆི་བ་དང་འཕོ་བའི་སེམས་དག་གི་ཚོར་བ་ལ་བཏང་སྙོམས་ཀྱིས་ཁྱབ་པ་ནི་ཚོར་བ་བཏང་སྙོམས་རྣམ་པ་མི་་་གསལ་བས་ཡིན་ནམ་སྟེ། ཡིག་ཆ་ལས། ཚོར་བ་བདེ་སྡུག་གཉིས་ནི་རྣམ་པ་གསལ་བས་མི་རུང་བ་གང་ཞིག ཚོར་བ་བཏང་སྙོམས་རྣམ་པ་མི་གསལ་བས་་ 288 ་

མཛོད་གནས་གསུམ་པ།དེར་རུང་བའི་ཕྱིར། ཞེས་གསུངས་པར་རིགས་སོ་ཞེ་ན། ཁོ་ན་རེ། དེ་དག་ལ་ཁྱབ་པ་འཛིན་རིགས་པར་ཐལ། དེའི་ཕྱིར།ཡུལ་གསལ་བར་འཆར་བའི་སེམས་ཡིན་ན་རང་དང་མཚུངས་ལྡན་གྱི་་་་་ཚོར་བ་ལ་བཏང་སྙོམས་མི་འབྱུང་བས་ཁྱབ་པར་ཐལ། དེའི་ཕྱིར། འདོད་ན།བསམ་གཏན་བཞི་བ་ཡན་ཆད་ཀྱི་སེམས་ཐམས་ཅད་ལ་རང་གྲོགས་ཚོར་བ་མེད་་པར་འགྱུར་ལ། བསམ་གཏན་དང་བོ་གསུམ་གྱི་ཉེར་བསྡོགས་ཡིན་ན་དེའི་ཚོར་བ་ལ་བཏང་སྙོམས་ཀྱིས་མ་ཁྱབ་པར་ཐལ་བས་སོ་ཞེ་ན། ཁོ་ན་རེ། དངོས་གཞི་ལ་བཏང་སྙོམས་མི་རུང་བར་ཐལ། དེས་འཆི་སེམས་མི་བྱེད་པའི་རྒྱུ་མཚན་ཡོད་པའི་ཕྱིར། དེར་ཐལ། མངོན་པའི་རྒྱན་ལས། དེའི་ཕྱིར་བསམ་གཏན་གསུམ་ན་ཉེར་བསྡོགས་ཁོ་ན་ལ་འཆི་སེམས་ཡོད་ཀྱི་དངོས་གཞི་དག་ན་ནི་མེད་དེ། བཏང་སྙོམས་མེད་པའི་ཕྱིར་རོ་ཞེས་སློབ་དཔོན་གང་སྤེལ་འཆད་དོ། །ཞེས་དང་བོ་གསུམ་གྱི་དངོས་གཞི་ལ་བཏང་སྙོམས་མེད་པས་ཁྱབ་པ་འཛིན་པར་གསུངས་་་་་་་སྙམ་ཟེར་ན། ཁོ་ན་རེ། འོ་ན་ཉེར་བསྡོགས་ཡིན་ན་རྣམ་པ་མི་གསལ་བས་ཁྱབ་པར་ཐལ། དེ་ལ་ཚོར་བ་བཏང་སྙོམས་ཀྱིས་ཁྱབ་ཚུལ་ཡོད་པའི་ཕྱིར། ཁྱབ་པ་མེད་པར་ཁ་ཅིག་འདོད་ཅེ་ན། དེ་ནི་མཆིམས་ཊཱིཀ་དང་མཐའ་དཔྱོད་དག་གིས་ཁྱབ་པ་གོ་ནུས་པར་འདྲ་སྟེ། མཆིམས་ཊཱིཀ་ལས། ཚོར་བ་ནི་འཆི་འཕོ་བ་དང་སྐྱེ་བའི་བཏང་སྙོམས་ཉིད་ལ་ཡིན་པར་འདོད་དེ། ཚོར་བ་གཞན་དག་ནི་རྣམ་པ་གསལ་བའི་ཕྱིར་མི་འདོད་དོ། ཞེས་ཁྱབ་མཐའ་འཛིན་ནོ་ཞེ་ན། གོང་འོག་བསྒྲིག་ནས་དཔྱད་པར་བྱའོ། །གཞན་ཡང་། ཉེར་བསྡོགས་ལ་འཆི་སེམས་དང་སྐྱེ་སེམས་ཡོད་ལ་དངོས་གཞི་དག་ལ་དེ་མེད་ཅེ་ན། འོ་ན། ཉེར་བསྡོགས་སྐྱེས་ཐོབ་དགེ་བས་སྐྱེ་འཆི་སོགས་ཀྱི་དོན་བྱེད་པ་མིན་སྦྱོར་བྱུང་གིས་དེ་ལྟར་མིན་པའི་ཕྱིར་ན། ཁ་ཅིག་ 289 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྐྱེས་ཐོབ་ཀྱི་ངོ་བོར་གྱུར་བའི་ཉེར་བསྡོགས་ཀྱིས་འཆི་སེམས་བྱས་པ་གཞུང་གི་་་་་དོན་འགྲིག་པར་སྣང་ངོ་ཞེ་ན། བླ་མ་དམ་པ་འགས་དེའང་ཁས་ལེན་པར་མི་བྱ་སྟེ། ཉེར་བསྡོགས་ཀྱིས་འཆི་སེམས་བྱས་པ་མེད་པའི་ཕྱིར། དེར་ཐལ། འཆི་སེམས་མངོན་དུ་བྱེད་ཚེ་ཉེར་བསྡོགས་བཏང་བའི་ཕྱིར། དེར་ཐལ། འཕགས་པས་དེ་དག་ས་བོར་ནས། །འཕགས་མིན་འཆི་བས་སོ། །ཞེས་ཉེར་བསྡོགས་བཏང་ཚུལ་གསུངས་ལ་དེས་ན་ཉེར་བསྡོགས་ཀྱིས་འཆི་སེམས་བྱས་པ་མེད་དམ་་་སྙམ་སྟེ། གཞུང་ལས་ཤེས་པར་བྱས་ལ་དེ་ཡང་སྡོམ་ལས་ཀྱང་འཕགས་མིན་འཆི་བའི་གཏོང་བྱ་ཉེར་བསྡོགས། ཞེས་པ་དག་གིས་དེའི་འཆི་སེམས་མེད་པར་གོ་ལ།ཡང་ན་སྦྱོར་བྱུང་གི་ངོ་བོར་གྱུར་བའི་ཉེར་བསྡོགས་དེས་ཀྱང་འཆི་སེམས་བྱས་པ་མེད་པ་ནི་དེ་བས་ཀྱང་གོ་ནུས་སོ་ཞེས་མཁས་པ་དེ་དག་གིས་དོགས་གཅོད་བྱས་་་སོ། །རྩ་བ་གསུམ་པ་ལས། འོག་མི་ལྷར་འགྲོ་མི་སྐྱེ་རྣམས། །རིམ་གྱིས་འཆི་ན་རྐང་བ་དང་། །ལྟེ་བ་སྙིང་གར་ཡིད་འཆི་འཕོ། །ཞེས་བྱ་བའི་དོན་ལ། མཐའ་དཔྱོད་ལས། འོག་ཏུ་འགྲོ་བ་སྟེ་ངན་འགྲོ་བར་སྐྱེ་འགྱུར་གྱི་རིམ་གྱིས་འཆི་བའི་འགྲོ་བ་ཆོས་ཅན། རྐང་བར་ཡིད་འགག་སྟེ་འཆི་འཕོ་བ་ཡིན་ཏེ། ཁྱོད་འཆི་བའི་ཚེ་རྣམ་ཤེས་ཀྱི་རྟེན་ལུས་དབང་རྐང་བར་བསྡུས་ཏེ་འགག་པའི་ཕྱིར་ཞེས་དཔེ་་་་་དེར་གསལ་ལ། ངན་འགྲོར་སྐྱེ་འགྱུར་གྱི་རིམ་གྱིས་འཆི་བའི་འགྲོ་བ་རྣམས་ཀྱིས་རིམ་གྱིས་འཆི་ན་རྐང་བ་ལས་ཡིད་འགག་པས་ཁྱབ་པ་ཡིན་ནམ་ཞེ་ན། ཁ་ཅིགངན་འགྲོ་སྐྱེ་ངེས་ཀྱི་རིམ་གྱིས་འཆི་བའི་གང་ཟག་ལའང་དེ་ལྟར་ཁྱབ་པར་ཐལ།ཁས་ལེན་དེའི་ཕྱིར། འདོད་ན། གཟུགས་མེད་པ་ངན་འགྲོ་སྐྱེ་ངེས་ཀྱི་འཆི་སེམས་ཕྲ་མོ་ལ་་གནས་པའི་གང་ཟག་ལའང་རིམ་གྱིས་འཆི་བ་མ་ཡིན་པས་ཁྱབ་་་་པར་ཐལ། དེ་ཡིན་ན་རྐང་བ་ལས་ཡིད་འགག་པ་མ་ཡིན་པས་ཁྱབ་པའི་ཕྱིར།་ 290 ་

མཛོད་གནས་གསུམ་པ།ཡང་ན་རྣམ་ཤེས་ཀྱི་རྟེན་ལུས་དབང་འགག་པའི་སྒོས་དེའི་རྣམ་ཤེས་ཀྱང་འགག་་པར་འདྲ་སྙམ་མོ་ཟེར་ན། ཁ་ཅིག གང་ཟག་དེ་འཆི་སྲིད་ཕྲ་མོ་ལ་གནས་པ་ན་གང་ཟག་དེའི་ལུས་དབང་འགག་གམ་མ་འགག་ཅེ་ན། ཁ་ཅིག་དེ་འགག་པ་ཁས་ལེན་པར་འདྲ་སྟེ། དེ་མིན་ན་གང་ཟས་དེ་འཆི་བ་མིན་པར་ངེས་པའི་ཕྱིར།འདོད་ན། གང་ཟག་དེ་འཆི་སྲིད་ཕྲ་མོའི་སྐབས་དེར་དེའི་ལུས་དབང་དང་རྣམ་ཤེས་གཉིས་གཅིག་ཆར་དུ་འགག་པར་འདོད་ན། དེས་ན་འཆི་སྲིད་པའི་སྐབས་དེར་རྣམ་ཤེས་མེད་པར་ཁས་ལེན་པར་ཐལ། དེའི་ཕྱིར། འདོད་ན། འཆི་བ་དང་འཕོ་བའི་སེམས་དག་ཀྱང་མེད་པར་ཐལ། དེའི་ཕྱིར། འདོད་མི་ནུས་ཏེ།སྔར་རྒྱ་ཆེར་བཤད་པ་དང་འཆི་འཕོ་སྐྱེ་བ་བཏང་སྙོམས་ལ། ཞེས་སོགས་ཀྱིས་ཀྱང་ངོ་། །གཞན་ཡང་། མི་དེའི་ལུས་དབང་འགག་མ་ཐག་ནས་དེའི་རྣམ་ཤེས་ཀྱང་འགག་པར་འདྲ་སྟེ། གང་སྤེལ་ལས། ཁྱད་པར་དུ་ཡིད་ཀྱི་རྣམ་པར་ཤེས་པ་མི་རུང་མོད་ཀྱི་དེ་ནི་འདིར་ལུས་ཀྱི་དབང་བོ་འགག་པར་ངེས་པའི་སྒོས་བརྗོད་་་་དོ། །ཞེས་གསུངས་པའི་ཕྱིར། ཁོ་ན་རེ། དེ་འདྲའི་གང་ཟག་དེའི་ལུས་དབང་འགག་མ་ཐག་ནས་འཆི་སྲིད་ལ་གནས་པར་ངེས་སམ་སྟེ་དེ་ལྟར་མིན་ན་འཆི་་་་་་་སྲིད་ལ་གནས་མ་ཐག་པས་ཀྱང་དེའི་ལུས་དང་རྣམ་ཤེས་མ་འགག་པར་བཤད་་་་་པའི་ཕྱིར་ན་མིན་པར་སླ་སྟེ་གང་ཟག་དེ་འཆི་བའི་སྐབས་ངོས་འཛིན་རྒྱུ་ཡོད་་་་་་་པའི་ཕྱིར། གོང་དུ་འདོད་ན། གང་ཟག་དེ་འཆི་སྲིད་གྲུབ་པ་ན་དེ་ལ་རྣམ་པར་ཤེས་པ་མི་རུང་བ་ཁས་ལེན་པར་ཐལ། ལུང་དེའི་ཕྱིར། འདོད་ན། གང་ཟག་དེ་སྐྱེ་བ་དང་འཆི་བ་དང་འཕོ་བ་སོགས་ཀྱི་སེམས་ངེས་པར་བཤད་མི་རིགས་པར་་་་ཐལ། དེའི་འཆི་བ་ལ་སེམས་མི་རིགས་པའི་ཕྱིར་ཏེ། དེའི་སེམས་མེད་པའི་ཕྱིར།རྟགས་ཁས་བླངས་ཀྱིས་གྲུབ་པོ། ཞེས་འཕེན་ཚུལ་འགའ་ཞིག་བརྗོད་དོ། །བསམ་གཏན་དང་བོའི་དངོས་གཞི་རྒྱུད་ལྡན་ཡིན་ན་རྟོག་དཔྱོད་ཀྱི་བདེ་་ 291 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བ་ལྡན་པས་ཁྱབ་པའི་ཕྱིར། འདོད་ན། དང་བོའི་དངོས་གཞི་ཁྱད་པར་ཅན་ཐོབ་པ་འདིས་ཀྱང་རྟོག་དཔྱོད་ཀྱི་བདེ་བ་ཐོབ་པར་ཐལ། དེའི་ཕྱིར། འདོད་མི་ནུས་པར་སེམས་སྟེ། རྟོག་དཔྱོད་དང་བཅས་པའི་དགེ་བ་བདེ་བ་ལ་ལོངས་སྤྱོད་པ་མིན་པའི་ཕྱིར་ཏེ། རྟོག་པ་ལ་འདོད་ཆགས་དང་བྲལ་བའི་ཕྱིར། ཁྱབ་སྟེ། དེ་བསམ་གཏན་ཁྱད་པར་ཅན་ཡིན་པའི་ཕྱིར། ཁྱབ་སྟེ། དང་བོའི་དངོས་གཞི་ཁྱད་པར་ཅན་ཡིན་པའི་རྒྱུ་མཚན་དེ་ལ་ཆགས་པ་དང་བྲལ་བས་ཡིན་ནམ་སྟེ། དེའི་ཙམ་པོ་བ་དེས་དེ་ལ་ཆགས་པ་དང་བྲལ་བ་མིན་པས་གོ་ནུས་སོ་ཞེ་ན། ཁ་ཅིགཁྱད་པར་ཅན་ལ་རྟོག་མེད་ཁོ་ན་ཡིན་ཞེ་ན་མི་རིགས་སམ་ཏེ། དེར་དབང་ཤེས་ཡོད་པའི་ཕྱིར། ཁྱབ་སྟེ། རྟོག་དང་དཔྱོད་དང་བཅས་པ་ནི། །རྣམ་པར་ཤེས་པའི་ཁམས་ལྔ་ཡིན། །ཞེས་གསུངས་པས་སོ། །ཁོ་ན་རེ། ཁྱད་པར་ཅན་ལ་རྟོག་དཔྱོད་གཉིས་དང་བཅས་པར་ཐལ། དེའི་ཕྱིར། དེར་ཐལ། དབང་ཤེས་དང་ལྡན་པ་ལ་ནི་རྟོག་དཔྱོད་གཉིས་དང་ལྡན་པ་དྲངས་མ་ཐག་པའི་རྩ་བ་ལས་སོ། །ཞེས་དཔྱད་པར་བྱས་པ་ལ། ཁ་ཅིག བསམ་གཏན་ཁྱད་པར་ཅན་དང་ཙམ་པོ་བ་གཉིས་ཀྱི་ས་གཅིག་པ་མིན་པར་ཐལ། དེའི་སེམས་སེམས་བྱུང་འགལ་བ་ཁོ་ནར་གནས་པའི་ཕྱིར། མ་ཁྱབ་པ་ཟེར་ཞིང་། ཡང་ན་བསམ་གཏན་དང་བོའི་སེམས་གཅིག་གི་འཁོར་དུ་བསམ་གཏན་ཙམ་པོ་བའི་ལྟ་བ་གཅིག་ཁྱད་པར་ཅན་་གྱི་ལྟ་བ་དེ་གཉིས་ཡོད་དམ་མེད། དང་བོ་ལྟར་ན་དེ་གཉིས་གཅིག་ཏུ་ཐལ་བ་དང་། ཡང་ན། ལྟ་བ་དེ་གཉིས་སེམས་གཅིག་གི་འཁོར་དུ་ཡོད་པར་ཐལ་བས་སོ། །གཉིས་པ་ལྟར་ན། བསམ་གཏན་དང་པོའི་སེམས་གཅིག་གི་འཁོར་དུ་དེ་གང་དུའང་མེད་པར་འགྱུར་བ་དང་། ཡང་ན། བསམ་གཏན་ཙམ་པོ་བའི་ཉོན་མོངས་སྤངས་ནས་ཁྱད་པར་ཅན་གྱི་ཉོན་མོངས་མ་སྤངས་པ་གཅིག་ཡོད་པར་སྨྲ་་དགོས་སོ་ཞེ་ན་ཆེས་དཔྱད་པར་བྱ་བ་མང་ཞེས་བླ་མ་དམ་པ་མང་བོས་གསུངས་་་292 ་ ་

མཛོད་གནས་གསུམ་པ།སོ །ཁ་ཅིག་ན་རེ། སྲིད་པ་བཞིའི་བར་སྲིད་པ་མེད་ཅེས་སྨྲ་བ་ཡིན་ཏེ། བར་སྲིད་མ་གྲུབ་པར་དམྱལ་བར་ལྷུང་བ་ཡོད་པའི་ཕྱིར། དེར་ཐལ། མདོ་ལས།བདུད་སུན་འབྱིན་བྱེད་ཅེས་བྱ་བ་སྟིག་པ་ཅན་ཞིག་འདི་སྙམ་དུ་དགེ་སློང་མགོ་་་་རེག་འདི་དག་འཇུག་པའི་གོ་སྐབས་མི་རྙེད་པ་དེ་ལྟར་བདག་གིས་བྱ་སྟེ། ནས།དེ་ནས་བདུད་སུན་འབྱིན་བྱེད་ཡང་དག་པར་རྫོགས་པའི་སངས་རྒྱས་འཁོར་བ་་་འཇིག་གི་ཨེ་མ་ཞེས་གསུངས་མ་ཐག་ཏུ་རང་གི་ལུས་དེ་ཉིད་ཀྱིས་དམྱལ་བ་ཆེན་་་པོ་མནར་མེད་པར་ལྷུང་བར་གྱུར་ཏེ། ཞེས་དང་། ཡང་མདོ་ལས། མཚམས་མེད་པ་ལྔ་བོ་འདི་དག་གི་ལས་གང་གིས་གཅིག་ཏུ་བྱས་ཤིང་བསགས་པ་དེ་དག་་་དེའི་རྒྱུ་དང་རྐྱེན་གྱིས་ལུས་ཞིག་མ་ཐག་ཏུ་དམྱལ་བར་སྐྱེ་བར་འགྱུར་རོ། ཞེས་གསུངས་པ་རྣམས་ཀྱིས་སོ། །ཞེས་མཁས་ཚུལ་ཅན་དག་གིས་བརྗོད་པ་ལ། ཕལ་ཆེན་སྡེ་བ་དག་གིས་དེ་ནི་ཤིན་ཏུ་འཐད་པར་འཛིན། དེའི་དངོས་བསྟན་ལ་དཔྱད་པར་བྱ་དགོས་ཤིང་མཁས་མཆོག་དག་གིས་བར་སྲིད་ཡོད་ཀྱང་མདོ་འདི་་་དང་འགལ་བར་མི་འགྱུར་ཏེ། བྲམ་ཟེ་རྒན་པོ་ལ་དེའི་བར་དུ་གནས་གཞན་མེད་གསུངས་པ་སྐྱེ་བ་འདི་དང་དམྱལ་བའི་བར་དུ་སྐྱེ་སྲིད་གཞན་མེད་པས་དེ་ལྟར་་་་གསུངས་ཤིང་སྤྱིར་བར་སྲིད་མེད་པའི་དོན་མིན་ནམ་སྙམ་མོ། །མདོ་ཕྱི་མའི་དོན་དེ་དང་འདྲ་བར་རིགས་སོ་ཞེས་ཟེར་རོ །འཁོར་བ་འཁོར་ཚུལ་ཡན་ལག་བཅུ་གཉིས་ཀྱི་སྒོ་ནས་འཇོག་ཚུལ་ཅུང་་་་ཞིག་བརྗོད་པར་བྱ་སྟེ། ཉོན་མོངས་པ་ལས་ཉོན་མོངས་དང་། །བྱ་བ་ཉིད་དོ་དེ་ལས་གཞི། །དེ་ལས་གཞི་དང་ཉོན་མོངས་སྐྱེ། །འདི་ནི་སྲིད་པའི་ཡན་ལག་ལུགས། །ཞེས་པས་ཉོན་མོངས་པ་སྲེད་པ་ལས་ཉོན་མོངས་པ་ལེན་པ་འབྱུང་ལ།དེའི་སྲེད་ལེན་མ་རིག་པ་གསུམ་ལས་འདུ་བྱེད་དང་སྲིད་པ་སོགས་འབྱུང་ལ། བྱ་་ 293 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བ་དེ་དག་ལས་གཞི་གསུམ་པ་རྣམ་ཤེས་དང་བཅུ་གཅིག་པ་སྐྱེ་བ་འབྱུང་ངོ་། །གཞི་དེ་དག་ལས་ཀྱང་གཞི་མིང་གཟུགས་ནས་ཚོར་བའི་བར་འབྱུང་ལ། གཞི་ཚོར་བ་སོགས་ལས་ཀྱང་སྲེད་པ་ལ་སོགས་པའི་ཉོན་མོངས་པའི་ཉོན་མོངས་པ་་་་་འབྱུང་ཞིང་ཉོན་མོངས་པ་ལས་ཀྱང་བྱ་བ་འབྱུང་བ་གསུངས་ལ། ཁ་ཅིག་ན་རེ།ཡན་ལག་བཅུ་གཉིས་པོ་སྐྱེ་ཚུལ་ལམ་འབྱུང་ཚུལ་དེ་ལྟར་ན་ཡན་ལག་དང་བོ་རྒྱུ་་་མེད་རྐྱེན་མེད་ལས་ཀྱང་འབྱུང་བར་ཁས་ལེན་རུང་བར་ཐལ། ཉོན་མོངས་པ་ལས་ཉོན་མོངས་དང་། །ཞེས་སོགས་ཀྱིས་ཐོག་མའི་མཐའ་ངོས་བཟུང་བའི་ཕྱིར།ཁོ་ན་རེ། སྐྱོན་དེ་མེད་པར་ཐལ། ཡན་ལག་བཅུ་གཉིས་ཀྱི་ཐོག་མཐའ་སོགས་མེད་པའི་ཕྱིར། རྟགས་མ་གྲུབ་ན། རིན་ཕྲེང་ལས། ལམ་གསུམ་ཐོག་མཐའ་དབུས་མེད་པར། །འཁོར་བའི་དཀྱིལ་འཁོར་འགལ་མེ་ཡི། །འཁོར་ལོ་ལྟ་བུར་ཕན་ཚུན་གྱི། །རྒྱུ་ཅན་འདི་ནི་འཁོར་བར་འགྱུར། །ཞེས་གོང་འོག་ཀུན་གྱིས་ཕྱོགས་མཐུན་དུ་སྣང་ངོ་། །ཁོ་ན་རེ། སྔར་གྱི་རྩ་བའི་ལུང་དེས་ཀྱང་ཡན་ལག་བཅུ་གཉིས་པོ་གོ་རིམ་བཞིན་དུ་འབྱུང་ཚུལ་གསུངས་པ་མི་འཐད་པར་ཐལ དེ་ལ་གོ་རིམ་མ་ངེས་པའི་ཕྱིར། བློ་ཆུང་བ་རྣམས་ཀྱིས་ལན་འདེབས་རྒྱུ་ཞིག་བྱུང་ཡང་ཐབས་གང་ལས་ཀྱང་འདས་པའི་ཕྱིར་ཟེར། ཁོ་ན་རེ། ཡན་ལག་བཅུ་གཉིས་ལ་ཐོག་མཐའ་དབུས་མེད་པར་གསུངས་པ་ནི་ཚར་གཅིག་པའི་ཡན་ལག་་་བཅུ་གཉིས་ལ་བྱེད་པ་མིན་པ་གང་ཞིག་ཚར་མི་གཅིག་པའི་དེ་མིན་པའི་ཕྱིར་ན།དང་པོ་ལྟར་ན་གོ་རིམ་དང་ཐོག་མཐའ་སོགས་མེད་པར་ངེས་ཀྱང་རྩ་བའི་གཞུང་དང་མི་མཐུན་པར་སྣང་སྟེ། ཉོན་མོངས་པ་ལས་ཉོན་མོངས་དང་། །དེ་ལས་གཞི་དང་ཉོན་མོངས་སྐྱེ། །ཞེས་བྱ་བས་གོ་རིམ་ཡོད་པར་བསྟན་པས་སོ་ཞེས་དོགས་མཐའ་སེལ་མི་ནུས་ལ། ཕྱི་མ་ལྟར་ན་གོ་རིམ་དང་ཐོག་མཐའ་དང་དབུས་སོགས་དེ་བཅུ་གཉིས་ལ་མེད་པར་མི་རིགས་ཏེ་ཆ་གང་ལས་ཀྱང་སྒྲུབ་སླ་བའི་ཕྱིར་ཟེར་་་་ 294 ་

མཛོད་གནས་གསུམ་པ།ལོ། ཁོ་ན་རེ། དེ་དག་རྒྱ་ཆུང་བའི་བཤད་པ་ཡིན་པས་ཁས་ལེན་པར་མི་བྱ་སྟེ།རྟེན་འབྱུང་ལས། གསུམ་པོ་དག་ལས་གཉིས་འབྱུང་སྟེ། །གཉིས་ལས་བདུན་འབྱུང་བདུན་ལས་ཀྱང་། །གསུམ་འབྱུང་སྲིད་པའི་འཁོར་ལོ་དེ། །ཉིད་ནི་ཡང་དང་ཡང་དུའཁོར། །འགྲོ་ཀུན་རྒྱུ་དང་འབྲས་བུ་སྟེ། །འདི་ལས་སེམས་ཅན་གཞན་ཅིའང་མེད། །ཅེས་གོང་མ་དང་མཐུན་པར་འདྲའོ། ཞེས་འཕེན་པར་བཤད་དོ། །རི་རབ་ཀྱི་ཆུ་མཚམས་ཡན་ཆད་དུ་དཔག་ཚད་བརྒྱད་ཁྲི་ཡོད་བྱས་པ་ལ།ཁོ་ན་རེ། རི་རབ་ཀྱི་བང་རིམ་བཞི་བའི་སྟེང་རི་རྒྱལ་གྱི་རྩ་བ་ནས་གྱེན་དུ་ཁྲི་བཞིའི་འཕགས་པ་ཡིན་པར་ཐལ། ཆུ་མཚམས་ཡན་ཆད་དུ་དཔག་ཚད་བརྒྱད་ཁྲི་ཡོད་པའི་ཕྱིར། དེར་ཐལ། དེ་ལ་བང་རིམ་བཞི་ལས་མེད་པས་བང་རིམ་རེ་ལ་སྟོང་ཕྲག་བཅུ་རེ་མ་གཏོགས་མེད་པས་ཤེས་སམ་སྟེ། སྟོང་ཕྲག་བཅུ་ཞེས་པས་བསྟན་ནམ་ཞེ་ན། དེས་ན་དེ་ཡི་ཡན་ཆད་དུ་དཔག་ཚད་བཞི་ཁྲི་ཡོད་པར་ཐལ།བང་རིམ་རེ་རེའི་བར་དུ་སྟོང་ཕྲག་བཅུ་རེ་ཡོད་པའི་རྒྱུ་མ།ཚན་རིགས་པའི་ཕྱིར།འདོད་མི་ནུས་ཏེ། ཆུ་མཚམས་ཡན་ཆད་དུ་དཔག་ཚད་སུམ་ཁྲི་ལས་མེད་པའི་ཕྱིར་ཏེ། བང་རིམ་འོག་མ་དཔག་ཚད་ཁྲི་གཅིག་པས་ཆུ་མཚམས་ལས་འཕགས་པར་བཤད་པའི་བཞི་བའི་སྟེང་ནས་བརྒྱ་བྱིན་གྱི་རྩེ་མོ་དཔག་ཚད་སུམ་འཕགས་་མཆིམས་ཊཱིཀ་སོགས་ཀྱི་དགོངས་པ་ཡིན་སྙམ་མོ་ཟེར། གཞན་ཡང་། རི་རབ་ལ་གྲངས་མཐའ་མེད་པ་དང་ཕལ་ཆེན་ལས་བཤད་པའི་རི་རབ་དང་ཡབ་སྲས་་་་་་་་་མཇལ་བའི་མདོ་ལས་བཤད་པའི་རི་རབ་གཅིག་གམ་མི་གཅིག གཅིག་ན་མདོ་དེ་གཉིས་ཀྱི་རི་རབ་སྟོན་ཡུལ་གྱི་གདུལ་བྱའང་གཅིག་པར་ཐལ། དེའི་ཕྱིར།འདོད་མི་ནུས་ཏེ། སྡོམ་ཚིག་ལས། ཕལ་ཆེན་ཡབ་སྲས་མཇལ་སོགས་ཚུལ་མང་བས། །འདི་ལས་གཞན་པ་དུས་འཁོར་གཅིག་བུ་མིན། །ཞེས་སོ་སོ་བར་བསྟན་295 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའོ། ཁ་ཅིག མདོ་དེ་གཉིས་ཀྱིས་བསྟན་པའི་རི་རབ་གཅིག་མིན་ནའང་དཀའ་སྟེ། དེ་གཉིས་གོ་ས་སོ་སོ་ན་མི་སྲིད་པས་གོ་ས་གཅིག་ཏུ་ཡོད་ན་དེ་གཉིས་མི་འདྲ་བའི་ཁྱད་པར་མེད་སྙམ་སྟེ་གཞན་དུ་ན་དེ་གཉིས་གཟུགས་རགས་པ་ཙམ་་་་་ཡང་མིན་པར་འགྱུར་བའི་ཕྱིར་ཟེར་ན། དེས་ཀྱང་སྐྱོན་མེད་པར་ཤེས་ནུས་ཏེ།ཕལ་ཆེན་གྱི་མདོ་དང་ཡབ་སྲས་མཇལ་བའི་མདོ། མངོན་པ་གོང་འོག་དང་དུས་འཁོར་སོགས་ཀྱི་གདུལ་བྱ་རྣམས་ཀྱིས་མི་འདྲ་བ་སོ་སོར་སྣང་རྒྱུའི་རི་རབ་སོགས་དེ་དག་གི་དབང་ཤེས་ཚད་མ་དག་གིས་ངེས་པར་བྱས་པའི་ཕྱིར། དེར་ཐལ།འཇིག་རྟེན་གྱི་ཁམས་གཅིག་ལའང་ཚད་དབྱིབས་དཔངས་ཀྱི་ཆ་ཤས་སོགས་་་་་་་་གཅིག་ཁོ་ནར་ངེས་པ་མེད་པའི་ཕྱིར། དེར་ཐལ། དུས་གཅིག་ཏུ་འཇིག་རྟེན་གྱི་ཁམས་གཅིག་ལ་དབྱིབས་ཟླུམ་པོ་གྲུ་བཞི་སོགས་མཐའ་མེད་པར་སྣང་བའི་ཚད་་་མ་སོགས་འབྱུང་བས་ཆ་ཅན་རི་རབ་གཅིག་གི་གོ་སར་ཅིག་ཆར་དུ་རི་རབ་ཟླུམ་་་པོ་དང་གྲུ་བཞི་སོགས་མཐའ་མེད་པར་གྲུབ་པའི་ཕྱིར། དེར་ཐལ། དབུ་མ་ལུང་རིགས་གཏེར་མཛོད་ལས། དངོས་པོའི་གནས་ཚོད་ལ་འཇིག་རྟེན་གྱི་ཁམས་གཅིག་ལ་ཡང་ཚད་དབྱིབས་དཔངས་ཀྱི་ཆ་ཤས་གཅིག་ཁོ་ནར་ངེས་པ་མེད་དོ།དུས་གཅིག་ལ་ཡང་ཚད་དབྱིབས་མི་འདྲ་བ་ཟླུམ་པོ་སོགས་ལ་ལོངས་སྤྱོད་དགོས་་ཀྱི་གདུལ་བྱ་མང་བོ་དང་། གྲུ་བཞི་སོགས་ལ་ལོངས་སྤྱོད་དགོས་ཀྱི་གདུལ་བྱ་མང་བོ་ཡོད་ན། དེ་འདྲའི་རི་རབ་ཟླུམ་པོ་དང་གྲུ་བཞི་གཉིས་ཀྱང་ཆ་ཅན་རི་རབ་གཅིག་གི་གོ་སར་ཅིག་ཆར་གྲུབ་སྲིད་པ་གང་ཞིག རིའམ་གླིང་གཅིག་ལ་ཡང་སེམས་ཅན་བསོད་ནམས་ཆེན་པོ་ཅན་བྱུང་དུས་ཆེ་ཞིང་བཟང་བ་དང་།སེམས་ཅན་སྟེག་པ་ཅན་བྱུང་དུས་ངན་པ་དང་ཆུང་ངུར་འགྱུར་བ་ནི་ལུང་དང་་་་རིགས་པ་དང་སྔོན་བྱུང་གི་རི་རབ་དུ་མས་གྲུབ་པའི་ཕྱིར། ཞེས་གསུངས་པ་ལེགས་པའི་ཕྱིར། ཁོ་ན་རེ། ཆ་ཅན་ལྷུན་པོ་གཅིག་པོ་དེ་དབྱིབས་གྲུ་བཞི་ཟླུམ་པོ་་ 296 ་

མཛོད་གནས་གསུམ་པ།གཉིས་ཀ་སྣང་བའི་ཚད་མ་ཡོད་ཅེས་བཤད་རིགས་ན་སྤྱིར་དབྱིབས་གྲུ་བཞི་ལྟ་བུ་ལའང་དབྱིབས་ཟླུམ་པོ་སྣང་བ་ཡོད་པར་ཐལ། དེའི་ཕྱིར། ཁ་དོག་དམར་བོ་དཀར་པོར་སྣང་བའི་མིག་ཤེས་ཚད་མ་ཡོད་པར་ཐལ། དེའི་ཕྱིར། ཞེས་གྲངས་དུ་མར་སྣང་ངོ་། ཡང་ན་ངོ་བོ་དེ་དབྱིབས་མཆོག་ཏུ་གྱུར་བ་དང་དབྱིབས་ཆེས་དམན་པར་སྣང་བའི་ཤེས་པ་དོན་མཐུན་ཡོད་པར་ཐལ། དེའི་ཕྱིར། འདོད་ན།རྡུལ་ཕྲ་རབ་དེ་རི་རབ་དང་ཆེ་ཆུང་མཉམ་པར་སྣང་བའི་མིག་ཤེས་དོན་མཐུན་་་་ཡོད་པར་ཐལ་བ་དང་། བཟློག་སྟེ་ཐལ་བ་དང་། རྡུལ་ཕྲ་རབ་དེ་གཟུགས་ཀྱི་ཆུང་ངུའི་མཐར་ཐུག་མ་ཡིན་པར་ཐལ་བ་དང་། མཆོག་དམན་གྱི་ཡིན་པ་ཡོད་པར་ཐལ་བ་སོགས་བྱུང་ངོ་ཟེར་ལ། ཡང་རྡུལ་ཕྲ་རབ་གཟུགས་ཀྱི་ཆུང་ངུས་ངེས་པ་མེད་པར་ཐལ། བཤད་ཚུལ་དེའི་ཕྱིར། ཡང་སྡུག་བདེན་བདེ་བར་སྣང་བའི་བློ་དོན་མཐུན་སོགས་ཡོད་མེད་རྩོད་ཚུལ་མང་ངོ་། སྟོང་གསུམ་པའི་འཇིག་རྟེན་གྱི་ཁམས་ལ་ལྕགས་རིའི་འཁོར་ཡུག་ཡོད་པའི་ཕྱིར། དེར་ཐལ། རྒྱན་སྣང་དུ་མཛོད་ཀྱིས་བསྒྲུབ་ཚུལ་ཡོད་པའི་ཕྱིར་ཟེར་བ་ལ་སྤྲོ་ཚུལ་ཡོད། འཇིག་རྟེན་སྔ་མ་རླུང་གིས་ཞིག་པ་ན་བསམ་ཏན་གསུམ་པ་ནས་དང་། ཆུས་འཇིག་ན་གཉིས་པ་ནས་དང་། མེས་ཞིག་ན་དང་བོའི་འོག་གཞི་ནས་མནར་མེད་དུ་སྐྱེས་པའི་སེམས་ཅན་གཅིག་གིས་སོ། །གནས་བསྐལ་ལ་ནི། ཡ་ཐོག་རིང་མོ་ནས་མ་ཐོག་རིང་མོ་སྟེ་བར་གྱི་ཁུག་པ་བཅོ་བརྒྱད་དེ་ཉིད་ན་བར་བསྐལ་རེ་རེ་ནས་ངེས་སོ། དེའང་དང་བོ་མིའི་ཚེ་ལོ་དཔག་མེད་ཐུབ་པ་ནས་མར་འགྲིབ་སྟེ། མི་དེ་དག་ལའང་འགའ་ཞིག་ངན་སོང་དུ་སྐྱེས་པ་ཕན་ཆད་ནས་མི་རྣམས་ཚེ་ལོ་བཅུ་བའི་བར་རོ །གཉིས་པ་ཁུག་པ་ཐ་མའི་ཚེ་ལོ་བཅུ་བ་ནས་ཡར་བརྒྱད་ཁྲིའི་བར་འཕེལ་བ་་་་་་་་་་གཅིག་གོ། །བར་གྱི་ཁུག་པ་བཅོ་བརྒྱད་ནི་ཡ་ཐོག་རིང་མོའི་རྗེས་སུ་ཚེ་ལོ་བཅུ་བ་ནས་ཡར་བརྒྱད་ཁྲིའི་བར་འཕེལ་ནས་སོ། །དེ་ནས་མར་འགྲིབ་པའི་ཚེ་ལོ་བཅུ་297 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བའི་བར་ཏེ་དེ་ལྟ་བུའི་ཁུག་པ་བཅོ་བརྒྱད་ལ་བར་གྱི་ཁུག་པ་བཅོ་བརྒྱད་ཅེས་་་་་་བཤད་པས་སོ། །ཁ་ཅིག་གནས་བསྐལ་གྱི་མགོ་ཚེ་ལོ་དཔག་མེད་ནས་མར་འགྲིབ་ནས་ཚེ་ལོ་བརྒྱད་ཁྲིའི་བར་བྱེད་པ་འདྲ་ཟེར་ན། དེ་མི་འཐད་པར་ཐལ ཡིག་ཆར། འདི་ལ་ཁ་ཅིག ཚེ་ལོ་དཔག་མེད་ནས་གནས་བསྐལ་གྱི་མགོ་འཛིན་ཟེར་བ་མི་འཐད་པར་ཐལ། ཚེ་ལོ་དཔག་མེད་ཀྱི་དུས་ཆགས་བསྐལ་གྱི་དུས་ཁོ་ན་ཡིན་པའི་ཕྱིར། རང་འགྲེལ་ལས། འཇིག་རྟེན་ཆགས་པ་ན་མི་རྣམས་ཀྱི་ཚེ་དཔག་ཏུ་མེད་པ་ལ་བར་གྱི་བསྐལ་བ་བཅུ་དགུ་འདའ་བར་འགྱུར་རོ། ཞེས་གསུངས་པའི་ཕྱིར། ཁོ་ན་རེ། ཚེ་ལོ་དཔག་མེད་ནས་མགོ་འཛིན་པ་ཡིན་སྙམ་སྟེ།མངོན་པའི་རྒྱན་ལས། དེ་ལ་བར་གྱི་བསྐལ་བ་ནི་འཛམ་བུའི་གླིང་བའི་མི་རྣམས་ཀྱི་ཚེ་དཔག་ཏུ་མེད་པ་ནས་རིམ་གྱིས་མར་འགྲིབ་སྟེ་བརྒྱད་ཁྲིའི་བར་འགྱུར་བར་ནི་འཆགས་པར་གཏོགས་ལ། ཞེས་གསུངས་པ་དེའོ་ཟེར།མཆིམས་མཛོད་ལས། དེ་ཡང་བརྒྱད་ཁྲི་བ་ནས་མར་འགྲིབ་པའི་ཚེ་ལོ་བརྒྱ་བའི་བར་ལ་སངས་རྒྱས་དེ་དག་འབྱུང་ངོ་། །ཞེས་སངས་རྒྱས་འབྱུང་ཚད་གསལ་བར་བསྟན་ཏེ། ཚེ་ཡར་འཕེལ་ལ་སེམས་ཅན་སྐྱོ་ཤས་ཆུང་བས་མི་འབྱོན་ལ། མར་འགྲིབ་ཀྱི་བརྒྱད་ཁྲི་ནས་བརྒྱ་བའི་བར་ལ་འབྱུང་བ་ཡིན་པ་དེ་ཉིད་ཀྱིས་སོ། ཁོ་ན་རེ། གླིང་འདི་ལ་མཚོན་ནས་གསུངས་པ་ཡིན་ནམ་གཞན་དག་ལ་ཁྱབ་པ་འཛིན་དཀའ་འོ་ཟེར་ན། ཁ་ཅིག འཇིག་རྟེན་གྱི་ཁམས་ཐམས་ཅད་དུ་སངས་རྒྱས་གཅིག་ལས་མི་འབྱུང་བ་ཡིན་པར་འདྲ་སྟེ། བྱེ་སྨྲ་སྤྱིས་དེ་ལྟར་འདོད་པའི་ཕྱིར། རིན་ཆེན་སྒྲོན་མེ་ལས། བྱེ་སྨྲས་ཁམས་མང་བོའི་མདོ་དྲངས་ནས་འཇིག་རྟེན་གྱི་ཁམས་ཐམས་ཅད་དུ་དུས་གཅིག་ཏུ་སངས་རྒྱས་གཅིག་ལས་མི་་་་་་འབྱུང་བར་བསྒྲུབས་ལ། ཞེས་བྱེ་སྨྲ་འདོད་ལ། ཁོ་ན་རེ། བྱེ་སྨྲས་དེ་སྒྲུབ་ཚུལ་ཇི་ལྟར་ཡོད་ཅེ་ན་རིགས་པ་དུ་མས་སྒྲུབ་པའི་ཕྱིར། དེར་ཐལ། སངས་རྒྱས་གཅིག་་ 298 ་

མཛོད་གནས་གསུམ་པ།གིས་འདུལ་མི་ནུས་ན་གཞན་གྱིས་ཀྱང་འདུལ་མི་ནུས་པ་དང་། སངས་རྒྱས་ཀྱི་མཐུ་ལ་ཐོགས་པ་ཡོད་པར་ཐལ་བའི་ཕྱིར་རིགས་པ་དུ་མས་བྱས་སོ། །ཁོ་ན་རེ།རིགས་པ་དེ་དག་ཀྱང་རྒྱ་ཆུང་བའི་བཤད་པར་འཇུག་ཏེ་སངས་རྒྱས་འཇིག་རྟེན་་དུ་བྱོན་པ་ན་སེམས་ཅན་ཐམས་ཅད་འདུལ་བ་མ་ངེས་པ་ཡིན་པ་དེའི་ཕྱིར།འདོད་ན། དེས་མ་འདུལ་བའི་འགྲོ་བ་ཡོད་པར་ཐལ། དེའི་ཕྱིར་ཏེ། དེ་ལ་སེམས་ཅན་མཐའ་མེད་པའི་ཕྱིར་ཟེར། ཡང་ན་སངས་རྒྱས་ཀྱི་མཐུ་རྒྱུད་ལ་མི་འཇུག་པའི་སེམས་ཅན་མེད་པར་ཐལ། བཤད་ཚུལ་དེའི་ཕྱིར་ཟེར་ན་བྱེ་སྨྲས་ལན་ཇི་ལྟར་ཟེར་དཔྱད།གཟུགས་ཁམས་ལ་ཉིན་མཚན་གྱི་ཁྱད་པར་ཡོད་དམ་ཞེ་ན། ཁ་ཅིག་མེད་པར་འདྲ་སྟེ། དེ་ན་ཉི་ཟླ་མེད་པའི་ཕྱིར་ཟེར། ཁྱབ་པ་མེད་པར་ཤེས་ནུས་ཏེ། སུམ་ཅུ་རྩ་གསུམ་ན་ཉིན་མཚན་ཡོད་ཀྱང་ཉི་ཟླས་འཆར་རིམ་མེད་པའི་ཕྱིར་ཏེ། ཉི་ཟླ་སུམ་ཅུ་རྩ་གསུམ་གྱི་འོག་ཏུ་འཆར་བ་ཡིན་པའི་ཕྱིར། ཡང་ན་སུམ་ཅུ་རྩ་གསུམ་ན་ཉིན་མཚན་གྱི་ཁྱད་པར་ཇི་ལྟ་བུ་ཡིན་ཞེ་ན་དེ་ནི་དེ་ལ་བྱ་སྐད་་་་་་་་་་འབྱིན་པ་དང་མེ་ཏོག་ཁ་ཕྱེ་བ་དང་གཉིད་སད་པ་སོགས་ལ་ཉིན་མོ་ཞེས་བཤད་་་དེ་བཟློག་པ་མཚན་མོ་ཞེས་བཤད་དོ། །ཁོ་ན་རེ། དེས་ན་སུམ་ཅུ་རྩ་གསུམ་ན་གསོ་སྦྱོང་བྱེད་པ་མེད་པར་ཐལ། སང་གི་སྐྱ་རིང་ཤར་བ་ན་ཞེས་སྒྲས་བརྗོད་པ་མེད་པའི་ཕྱིར་ཏེ། ཉིན་ཞག་རྩི་ཚུལ་མེད་པའི་ཕྱིར་ཟེར་ན། དེར་ཚིག་བཅད་ཙམ་འདོན་པའི་གསོ་སྦྱོང་བྱེད་དགོས་པས་སྔར་གྱི་དེ་དག་དང་བཤད་ཚུལ་མི་་་་་འགལ་ཞེས་ཤར་ལུགས་པའི་མཁས་པ་ཁ་ཅིག་བརྗོད་དོ། །སྟོང་གསུམ་ངོས་འཛིན་པ་ནི། རྩ་བར། གླིང་བཞི་བ་དང་ཉི་ཟླ་དང་། །ནས། མཉམ་དུ་འཇིག་ཅིང་འབྱུང་བ་ཡིན། །ཞེས་ཚིག་བཅད་དག་གིས་སོ། །ཡིག་ཆར། ཤེས་བྱ་ཆོས་ཅན། སྟོང་གསུམ་འཇིག་རྟེན་གྱི་ཁམས་ཞེས་པའི་སྟོང་་ 299 ་

ཆོས་མ་ངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྤྱི་ཕུད་ཡོད་དེ། གླིང་བཞི་རེ་རེ་ལ་སྟོང་། དེ་བཞིན་དུ་ཉི་མ་སྟོང་། ཟླ་བ་སྟོང་།རི་རབ་སྟོང་། འདོད་ལྷ་རིགས་དྲུག་པོ་སྟོང་དང་། ཚངས་པའི་འཇིག་རྟེན་སྟོང་ལ་སྟོང་སྤྱི་ཕུད་དང་། སྟོང་དང་བོ་དང་། སྟོང་ཆུང་ངུར་འཇོག་པའི་ཕྱིར། ནས།སྟོང་གསུམ་གྱི་སྟོང་གཉིས་པ་བར་མའི་འཇིག་རྟེན་གྱི་ཁམས་ཡོད་དེ། སྟོང་དང་བོ་དེ་སྟོང་ལ་སྟོང་གཉིས་པ་དང་སྟོང་བར་མའི་འཇིག་རྟེན་གྱི་ཁམས་ཞེས་བྱ་བ་་་ཡིན་པའི་ཕྱིར། ནས། སྟོང་གསུམ་གྱི་སྟོང་ཆེན་པོ་དེ། སྟོང་བར་མའི་འཇིག་རྟེན་སྟོང་ལ་ནི་སྟོང་གསུམ་གྱི་འཇིག་རྟེན་དང་སྟོང་ཆེན་པོའི་འཇིག་རྟེན་གྱི་་་་་་་་ཁམས་འཇོག་པའི་ཕྱིར། ཞེས་གསུངས་པས་སྒྲུབ་བྱེད་སོགས། ཡིག་ཆ་ལས།མདུན་ན་འདོན་པར་བསྐལ་བ་བཞི་བཅུ་ལ་བསྐལ་བ་གཅིག་བྱས་པའི་བསྐལ་བ་་གཅིག་ཚངས་ཆེན་པ་བར་བསྐལ་བཞི་བཅུ་ལ་བསྐལ་བ་གཅིག་བྱས་པའི་བསྐལ་་་བ་ཕྱེད་གཉིས་སམ་བར་བསྐལ་དྲུག་ཅུ་དང་། ཞེས་སོགས་ལ། མཆིམས་ཊཱིཀ་ལས། འོད་ཆུང་དེའི་འོག་མ་ཚངས་ཆེན་མན་ཆད་ནི་བསྐལ་བ་ཆེན་པོའི་ཕྱེད་བར་བསྐལ་བཞི་བཅུ་ལ་བསྐལ་བར་བཏགས་པ་ཡིན་ནོ། ཞེས་གསུངས་པ་སོགས་ངོས་འཛིན་མི་འདྲ་བ་རེ་བྱུང་བས་གཞུང་གི་དོན་གཅིག་ཏུ་དཔྱད་དགོས།ལོ་ཡིན་ན་རང་གི་བརྩི་གཞིར་གྱུར་བའི་ཟླ་བ་བཅུ་གཉིས་ཚང་བས་ཁྱབ་་པའི་ཕྱིར་ཞེས་བརྗོད་པ་ལ། རིགས་སྨྲ་སྟོད་ལུང་མཁན་པོ་དག་ན་རེ། འོ་ན་ཟླ་བ་གཅིག་ལའང་ཉིན་ཞག་སུམ་ཅུ་ཚང་བས་ཁྱབ་པར་ཐལ། བཤད་ཚུལ་དེའི་ཕྱིར། འདོད་མི་ནུས་ཏེ། ཟླ་བ་ཐམས་ཅད་ཞག་སུམ་ཅུ་ཁོ་ནར་ངེས་པ་མ་ཡིན་པའི་ཕྱིར། དེར་ཐལ། མཆིམས་ཊཱིཀ་ལས་ཟླ་བ་ཐམས་ཅད་ཞག་སུམ་ཅུ་ཁོ་ནར་ངེས་པ་ནི་མ་ཡིན་ཏེ་ཞེས་སོ་ཞེ་ན། ཁོ་ན་རེ། དེ་ལ་ཉིན་ཞག་སུམ་ཅུས་ཁྱབ་པར་ཐལ། ཡུད་ཙམ་ཉིན་ཞག་ཟླ་གསུམ་མོ། །གོང་ནས་གོང་དུ་སུམ་ཅུ་འགྱུར། །ཞེས་སོ་ཟེར། གཞན་ཡང་། ལོ་རྗེས་མའི་ལོ་ཆོས་ཅན། ལོ་མཚན་ཉིད་པ་ཡིན་པར་300 ་

མཛོད་གནས་གསུམ་པ།ཐལ། ལོ་ཡིན་ཚུལ་དེའི་ཕྱིར། འདོད་ན། ཆོས་ཅན། ལོ་མཚན་ཉིད་པ་ཡིན་ཞེས་བཤད་མི་རིགས་ཏེ། ཁྱིམ་ལོ་མ་ཟད་ཉིན་ཞག་གི་ལོ་མཚན་ཉིད་པའང་མ་ཡིན་པའི་ཕྱིར། དེར་ཐལ། དེའི་ཆ་ཤས་སུ་གྱུར་བའི་ཟླ་བ་བཅུ་གཉིས་དངོས་གནས་པ་མེད་པའི་ཕྱིར། དེར་ཐལ། དེ་ཞག་སུམ་བརྒྱ་དང་དྲུག་ཅུ་མ་ཚང་བའི་ཕྱིར།དེར་ཐལ། དེའི་ཞག་དྲུག་ཆད་པའི་ཕྱིར། ཁྱབ་སྟེ། ཉིན་ཞག་གི་ལོ་ཡི་ན་ཉིན་ཞག་སུམ་བརྒྱ་དྲུག་ཅུ་ཚང་དགོས་པའི་ཕྱིར། དེར་ཐལ། ཞག་དྲུག་ཚེས་གང་བ་དང་སྟོང་བའི་དབང་གིས་དེར་དགོས་ཀྱང་ལོར་བརྩི་དུས་ཞག་དྲུག་པའི་དེ་ཡང་་མ་བརྩིས་ན་ཉིན་ཞག་སུམ་བརྒྱ་དང་དྲུག་ཅུ་མ་ཚང་བས་ཉིན་ཞག་གི་ལོ་ཡང་མ་་ཚང་ན་ཁྱིམ་ལོ་ལྟ་ཅི་སྨོས་པའི་ཕྱིར། ཞེས་ཡིག་ཆར་གསུངས་པས་སོ། །དེས་ན་ཁྱིམ་ལོ་ཡིན་ན་རང་གི་བརྩི་གཞིར་གྱུར་བའི་ཟླ་བ་བཅུ་གཉིས་སམ་ཞག་སུམ་་་་་་་བརྒྱ་དང་དྲུག་ཅུ་ཚང་བས་ཁྱབ་པར་ཐལ། དེའི་ཕྱིར། འདོད་ན། དེ་ཉིན་ཞག་སུམ་བརྒྱ་དང་དྲུག་ཅུས་ཁྱབ་པ་འཛིན་དཀའ་སྟེ། ལོ་སྔོན་མའི་ལོ་གཅིག་པའི་དེ་ཞག་སུམ་བརྒྱ་དང་དྲུག་ཅུས་མ་ངེས་པའི་ཕྱིར། དེར་ཐལ། དེ་ལ་གནམ་སྟོང་ཞིག་ཡོད་པ་དམ་བཅའ་རུང་བའི་ཕྱིར། ཡང་ན། ལོ་ཟླ་བ་དང་ཞག་གྲངས་སོགས་ཡིག་ཆར་ཚང་དགོས་པ་ནི་ལུང་རིགས་སོགས་ཀྱིས་སྒྲུབ་ནུས་པ་ཡིན་པར་་ངེས་སོ་ཟེར་ཚུལལ། རྩོད་པ་ལ་སྤྲོ་བ་དག་གིས་འོ་ན། དེ་རིང་གི་ལོ་འདི་དང་སང་ཉིན་གྱི་ལོ་དེ་གཉིས་ཀྱི་བརྩི་གཞིར་གྱུར་བའི་ཟླ་བ་དང་ཉིན་ཞག་སོགས་་་་་་་གཅིག་གམ་མི་གཅིག གཅིག་ན་དེ་གཉིས་ལོ་གཅིག་ཏུ་ཐལ། དེའི་ཕྱིར། འདོད་ན། སང་ཉིན་གྱི་ལོ་དེ་རིང་གི་དུས་སུ་ཡོད་པར་ཐལ། དེའི་ཕྱིར། འདོད་ན། ཟླ་བ་བཅུ་གཉིས་པའི་གནམ་སྟོང་དུ་གྲུབ་པའི་ལོ་དེའང་དེའི་བརྩི་གཞིའི་ཟླ་བ་དང་པོའི་ཚེས་གཅིག་གི་ཉིན་དུ་གྲུབ་པར་ཐལ། དེའི་ཕྱིར། འདོད་ན། ད་ལོའི་ལོ་འདི་ཆོས་ཅན། རྟག་པར་ཐལ། དེའི་ཕྱིར་ཟེར་རོ། །དེ་གཉིས་ལོ་གཅིག་མིན་ན་301 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ད་ལོའི་ལོ་འདི་ལ་ལོ་གྲངས་མཐའ་མེད་པར་འཛིན་རིགས་པར་ཐལ། དམ་བཅའ་དེའི་ཕྱིར་ཟེར་རོ། །མི་ལོ་ལྔ་བཅུ་རྒྱལ་ཆེན་རིགས་བཞིའི་ཉིན་ཞག་གཅིག་ཡིན་པའི་ཕྱིར།དེར་ཐལ། མཛོད་རྩ་བ་ལས། མི་རྣམས་ཀྱི་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ལས། །འོག་མ་དག་གི་ཉིན་ཞག་གཅིག །ཅེས་གསུངས་པའི་ཕྱིར་ཟེར་ན།ཁ་ཅིག མི་ལོ་ལྔ་བཅུ་ཆོས་ཅན། ལྷའི་ཉིན་ཞག་གཅིག་ཡིན་པར་ཐལ། དེའི་ཕྱིར། འདོད་ན། ལྷ་མི་གཉིས་ཀྱི་ལོའི་ཡིན་པ་ཡོད་པར་ཐལ། དེའི་ཕྱིར། འདོད་ན། མིའི་ལོ་ཡིན་ན་མིའི་རྒྱུད་ཀྱིས་བསྡུས་པ་ཡིན་པས་མ་ཁྱབ་པར་ཐལ། དེའི་ཕྱིར། འདོད་ན། ཆེས་ངོ་མཚར་བར་སྣང་སྟེ། གཞན་དུ་ན་བ་ལང་གི་ལོ་ལ་དགེ་སློང་གི་ལོ་ཡོད་པར་ཐལ་བ་དང་། གང་ཟག་གཅིག་ལོ་ལོན་པ་ན་གང་ཟག་ཐམས་ཅད་ལོ་ལོན་པར་འགྱུར་བ་སོགས་དུ་མའི་བཤད་ཚུལ་སྣང་བ་དེ་འཕེན་་་་་པར་བྱའོ། །གཞན་དག་ན་རེ། དེ་དག་མི་འཐད་པར་ཐལ། མིའི་ལོ་ལ་ལྷའི་ལོ་ཡོད་ཆོག་པའི་ཕྱིར། དེར་ཐལ། མི་ལོ་ལྔ་བཅུ་ལ་རྒྱལ་ཆེན་རིགས་བཞིའི་ཉིན་ཞག་གཅིག་དེ་སུམ་ཅུ་ཟླ་བ་དེ་བཅུ་གཉིས་ལ་དེའི་ལོ་ཞེས་བཤད་དགོས་པའི་་་་་་་ཕྱིར་ཟེར།ཞག་གཅིག་གི་ཡུན་ཚད་དང་མཉམ་པའི་ལོ་ཡོད་དམ་ཞེ་ན། འོ་ན། ལོ་ལ་ཟླ་བ་བཅུ་གཉིས་ཀྱི་ཡུན་ཚད་དང་མཉམ་པ་མི་དགོས་པར་ཐལ། དེའི་ཕྱིར།འདོད་ན། སྐད་ཅིག་མ་གཅིག་གི་ཡུན་ཚད་དང་ལོའི་ཡུན་ཚད་འདྲ་བར་ཐལ།དེའི་ཕྱིར། འདོད་ན། སྐད་ཅིག་མ་གཅིག་བསྐལ་བ་དུ་མའི་བདག་ཉིད་ཅེས་ཁས་བླངས་པ་ལའང་སྐྱོན་གང་ཡང་མེད་པར་ཐལ། དེའི་ཕྱིར། འདོད་ན། གཞི་འདིའི་རྡུལ་ཕྲ་རབ་གཅིག་རྡུལ་ཇི་སྙེད་ཡོད་པ་དེ་དང་བདག་ཉིད་གཅིག་ཏུ་ཐལ།དེའི་ཕྱིར། གཞན་ཡང་། ལོ་ལ་ཉིན་ཞག་གིས་རྩི་བ་མི་རིགས་ཏེ། གཟུགས་302་ ་

མཛོད་གནས་གསུམ་པ། —ཁམས་པའི་ལྷ་དང་བསྐལ་བ་དང་བོའི་མི་རྣམས་ཀྱིས་མ་ངེས་པའི་ཕྱིར། དེས་ན་ལོའི་བརྩི་གཞི་ཇི་ལྟར་ངོས་འཛིན་ཞེས་དཔྱད་པར་བྱའོ། ཁ་ཅིག་ན་རེ། འབུ་སྲིན་ཕྲ་མོའི་ལོའང་ལོ་ཡིན་པས་དེའི་བརྩི་གཞི་གང་དུའང་ངོས་འཛིན་དུ་མེད་་་་་པས་དེའི་ལོ་དེ་ལོ་མིན་པའི་ཕྱིར་ཟེར་ན། དེའི་ལོ་དེ་ལོ་ཡིན་པར་ཡིག་ཆ་ལས་གསུངས་པ་རྨ་མེད་པ་ཡིན་ཏེ། སེམས་ཅན་རང་རང་གི་ལོའི་བརྩི་གཞི་འདྲ་ན་མདུན་གྱི་དམ་བཅའ་བའི་ལོའི་བརྩི་གཞི་ལ་བསྐལ་བ་དུ་མ་འབྱུང་བའི་ཕྱིར་ཟེར་རོ །ཁོ་ན་རེ། ཟླ་བ་དང་བོའི་ཚེས་གཅིག་གི་ཉིན་དེར་སྐྱེས་ནས་ཉིན་དེར་འཆི་ངེས་ཀྱི་སེམས་ཅན་དེའི་ལོ་དེའང་ཟླ་བ་བཅུ་གཉིས་ཀྱི་བདག་ཉིད་ཅན་དུ་་་་འཇོག་དཀའ་བས་སོ་ཞེ་ན། དཔྱད་པར་བྱ་དགོས་སོ། དེས་ན་བསྐལ་ཆེན་གཅིག་གི་བདག་ཉིད་ཀྱི་ལོ་ཡོད་དམ་ཞེ་ན། ཞག་གཅིག་མ་ལོན་པའི་མིའི་ལོ་དེ་བསྐལ་བ་གཅིག་གི་བདག་ཉིད་ཡིན་པར་ཐལ། བཤད་ཚུལ་དེའི་ཕྱིར། འདོད་ན།ཞག་གཅིག་མ་ལོན་པའི་ཉིན་འདི་ལའང་བསྐལ་བ་གཅིག་གྲུབ་པར་ཐལ། དེའི་ཕྱིར། ཁ་ཅིག བསྐལ་བ་དང་བོའི་མི་རྣམས་རྒྱལ་བོ་འཁོར་དང་བཅས་པ་ཡིན་ཟེར་ན། རྟོགས་ལྡན་དག་གིས་ཤིན་ཏུ་མ་ངེས་ཏེ། འགྲེལ་བ་མངོན་པའི་རྒྱན་ལས། ཡང་ཅི་བསྐལ་བ་དང་བོའི་མི་རྣམས་ཀྱང་རྒྱལ་བོ་དང་བཅས་པ་ཡིན་ནམ་ཞེ་ན་མ་ཡིན་ཏེ། སྔར་བྱུང་བའི་སེམས་ཅན་བསྐལ་བ་དང་བོའི་མི་རྣམས་ནི་གཟུགས་ཅན་གྱི་ལྷ་བཞིན་དུ་བརྫུས་ཏེ་སྐྱེས་པ་དབང་བོ་ཚང་བ་མཛེས་པ་ཁ་་་་་་་དོག་བཟང་བ་ལུས་ལ་འོད་ཡོད་པ་རྫུ་འཕྲུལ་གྱིས་ནམ་མཁའ་ལ་འགྲོ་བ་བསམ་་་་གཏན་གྱི་དགའ་བ་ཟས་སུ་ཟ་བ་ཚེ་དཔག་ཏུ་མེད་པ་དང་ལྡན་པ་ཡིན་ནོ། །ཞེས་གསུངས་པས་སོ། །ཁ་ཅིག་ན་རེ། བསྐལ་བ་དང་བོའི་མིའི་ཚེ་ཚད་བར་བསྐལ་ཉི་ཤུ་ཐུབ་ཟེར་ན། གཞན་དག་གིས་འཐད་པ་མིན་སྙམ་སྟེ། དང་བོ་སྣོད་ཆགས་303 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནས་བར་བསྐལ་གཅིག་ལེན། དེ་ནས་བཅུད་ཆགས་ནས་བར་བསྐལ་བཅུ་དགུ་སོང་ལ། དེ་ནས་ཚངས་ཆེན་ནས་འཛམ་གླིང་གི་མི་སྐྱེས་པའི་བར་ལ་བར་བསྐལ་འགའ་རེ་སོང་བས་མི་རྣམས་སྐྱེས་ནས་ཚེ་ལོ་དཔག་མེད་འགྲིབ་ཁའི་བར་དུ་བར་བསྐལ་ཉི་ཤུ་འགྲོ་ཚུལ་མེད་པས་དཔྱད་གཞི་ཞིག་ཡོད་པར་སྣང་ངོ་། །སངས་རྒྱས་འབྱོན་པ་གནས་བསྐལ་འདིའི་མར་འགྲིབ་ཁོ་ན་ཟེར་བ་ལ། གཞན་དག་ན་རེ། བསྐལ་བཟང་གི་སངས་རྒྱས་སྟོང་གང་རུང་ལའང་འབྱོན་ཚུལ་དེ་ཡིན་པར་ཐལ། དེའི་ཕྱིར། འདོད་ན། རྣམ་འདྲེན་ལྔ་བ་རྗེ་བཙུན་བྱམས་པ་ལ་དེ་ལྟར་ཡིན་པར་ཐལ། དེའི་ཕྱིར། འདོད་མི་ནུས་ཏེ། ཁུག་པ་དང་བོའི་ཡར་འཕེལ་བའི་ཚེ་ལོ་བརྒྱད་ཁྲིའི་སྐབས་དེར་འབྱོན་པའི་ཕྱིར་ཟེར་བ་མཁས་པའི་མིང་་་་་་་་་འཛིན་པའི་བཤད་ཚུལ་ཡིན་ལ། ལ་ལས་བཤད་ཚུལ་དེ་ལེགས་པས་སོ་ཞེས་བརྗོད་མཁན་མང་ངོ་། །ཁ་ཅིག བཤད་ཚུལ་དེ་འཐད་དཀའ་སྟེ། བརྒྱ་ཡི་བར་ལ་དེ་དག་འབྱུང་། །ཞེས་དང་། མཐའ་དཔྱོད་ལས། ཤེས་བྱ་ཆོས་ཅན། སངས་རྒྱས་འབྱུང་བའི་དུས་ཡོད་དེ། ཡར་འཕེལ་ལ་སེམས་ཅན་སྐྱོ་ཤས་ཆུང་བས་མི་འབྱོན་ལ། མར་འགྲིབ་ཀྱི་བརྒྱད་ཁྲི་ནས་བརྒྱའི་བར་ལ་འབྱུང་བའི་ཕྱིར། ཞེས་གསུངས་པ་ལ། ཁ་ཅིག སངས་རྒྱས་འབྱོན་པའི་དུས་ནི་བརྒྱད་ཁྲི་ནས་མར་བརྒྱ་བའི་བར་ལ་ཁྱབ་པ་མེད་སྙམ་སྟེ། དེ་ལ་ཚེ་ལོ་བཅུ་བའི་དུས་སུ་འབྱོན་པའང་ཡོད་པའི་ཕྱིར། དེར་ཐལ། སྙིང་རྗེ་པདྨ་དཀར་པོ་ལས། ཚེ་ལོ་བཅུ་བའི་དུས་སུ་འཇིག་རྟེན་གྱི་ཁམས་མཐེ་བོང་ཅན་ཞེས་བྱ་བར་མི་མཐེ་བོང་ཙམ་གྱི་ནང་དུ་་་་་་་སངས་རྒྱས་སྐར་མ་ལ་དགའ་བ་ཞེས་བྱ་བ་སྐུ་གཟུགས་ཁྲུ་གང་སོར་བདུན་ཡོད་་་་པ་ཞིག་འབྱུང་བར་བཤད་པའི་ཕྱིར་ཞེས་སོ་ཟེར་བ་ནི། གོང་མའི་ལུགས་ལྟར་ཡིན་ན་དཔྱད་དགོས་ལ། ཁ་ཅིག དེ་ནི་འཇིག་རྟེན་གྱི་ཁམས་གཞན་ལ་དགོངས་པས་བཤད་པའང་ཡིན་པར་འདྲ་ཟེར་བ་བརྟག་དགོས་སོ། །འཁོར་ལོ་བསྒྱུར་བའི་རྒྱལ་བོས་ཇི་ལྟར་བསྒྱུར་ཚུལ་སྐུ་བར་བའི་ཡིག་ཆ་་་304 ་

མཛོད་གནས་གསུམ་པ།ལས། ཤེས་བྱ་ཆོས་ཅན། འཁོར་ལོས་བསྒྱུར་རྒྱལ་གྱིས་ནོར་འཛིན་གྱི་ཁྱོན་ལ་དབང་ཇི་ལྟར་བསྒྱུར་ཚུལ་ཡོད་དེ། འཁོར་བསྒྱུར་དང་བོ་ལ་ནི་ཁམས་ཀྱི་རྒྱལ་ཕྲན་རྣམས་ཀྱིས་ཕས་ནས་བསུས་ཏེ་འདུད་པར་བྱེད། གཉིས་པ་ལ་ནི་རང་ཉིད་དེར་ཕྱིན་པ་ཙམ་གྱིས་འདུད། གསུམ་པ་ལ་ནི་གཡུལ་བཤམས་པ་ཙམ་གྱིས་འདུད། བཞི་བ་ལ་ནི་མཚོན་འདེབས་པར་བརྩམས་པ་ཙམ་གྱིས་འདུད་པར་བྱེད་པའི་ཕྱིར། ཞེས་བྱ་བར་གསུངས་སོ། །སྨྲས་པ།བྱེ་བ་ཕྲག་བརྒྱའི་གླིང་ལ་ཐུབ་དབང་གི།རྒྱལ་མཚན་རྩེ་མོ་མངོན་པར་རབ་འཕགས་པའི། །ཡང་དག་འོད་བརྒྱའི་ཉི་མ་འབུམ་བཞད་པའི། །རྣམ་པ་དཔག་ཏུ་མེད་པར་ཕྱོགས་ཀུན་ཁྱབ། །ལ་ལས་ཆགས་སྡང་འདུ་འཛི་རོ་བ་ཡིས། །ལེགས་བཤད་པད་མོ་མཐོང་ཚེ་ཕྲག་དོག་རྒྱས། །ལུས་སེམས་ཟུག་རྔུས་བཅིངས་པའི་སྐྱེ་བོ་དེ། །ཆོས་པའི་གཟུགས་སུ་གནས་པ་བཞད་གད་དོ། །དུས་གསུམ་ཀུན་ཏུ་གཟིགས་པའི་རྣམ་འདྲེན་གྱིས། །རྟག་རྟུ་འགྲོ་རྣམས་ཐུགས་རྗེས་གཟིགས་པའི་མཐུས། །རིགས་པའི་བདུད་རྩི་འཐུངས་པའི་སྐལ་བ་འདི། །རབ་དཀར་ཟླ་བའི་དཀྱིལ་འཁོར་ངོ་མཚར་བཞིན། །ཞེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་གསུམ་པའི་སྐོར་་་་བཤད་པའོ། ། —305 ་

༄། །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བཞི་པ་བཞུགས་སོ། །གྲངས་མཐའ་མེད་པའི་བསྐལ་བར་སངས་རྒྱས་ལམ། །མཆོག་ཏུ་བསྒྲུབ་པས་རྨོངས་མུན་ཀུན་སེལ་བས། །ལེགས་བཤད་དབྱར་སྐྱེས་སྤྲིན་གྱི་ཕྲེང་བ་ཡིས།།ཆོས་ཆར་སྙོམས་པར་བབས་པས་དགའ་སྟོན་ཐོབ། །དེ་ཡང་དམ་པའི་ཆོས་མངོན་པ་མཛོད་ཅེས་བྱ་བའི་དགོངས་དོན་ཡབ་་་་རྗེ་པདྨའི་ཟེའུ་འབྲུ་ལྟར་དགྱེས་པ་རྒྱལ་བའི་བཞེད་དོན་ཆེས་ཆེར་གསལ་བའི་་་་་་ཕྱིར་དོགས་སློང་མངོན་པའི་རྒྱན་དུ་བཤད་པ་ལ། ལས་ལས་འཇིག་རྟེན་སྣ་ཚོགས་སྐྱེས། །ཞེས་པའི་འཇིག་རྟེན་བཟང་ངན་སྣ་ཚོགས་གང་ཡིན་དུ་གྱུར་ནའང་རྒྱུ་མེད་རྐྱེན་མེད་པ་དང་དོན་གཞན་མི་མཐུན་པ་ལས་སྐྱེས་པ་མིན་པས།དེ་ལས་ཟློག་པའི་རང་རང་གི་རྒྱུ་གང་ཡིན་པ་ལས་སྐྱེས་པ་འདོད་དགོས་སམ་་་་་་་སྙམ་མོ། །ཁ་ཅིག འཇིག་རྟེན་གྱི་ཆོས་ལ་སེམས་ཅན་ཅི་རིགས་ཀྱི་ལས་ལས་མ་སྐྱེས་པ་གཅིག་ཀྱང་མེད་པར་ཐལ། གཞུང་གི་དོན་འགྲེལ་ཚུལ་ཡོད་པའི་ཕྱིར།འདོད་ན། རི་རབ་དང་དེའི་ཕྱོགས་སོ་སོའི་འཇིག་རྟེན་གྱི་ཁམས་ཅི་སྙེད་ཡོད་པ་སོགས་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། སེམས་ཅན་གང་གི་306 ་

མཛོད་གནས་བཞི་པ།ལས་ཀྱིས་བསྐྱེད་པ་མིན་པའི་ཟེར་ན། དེ་ནི་སེམས་ཅན་སྤྱི་མཐུན་གྱི་ལས་ཀྱིས་བྱས་སོ་ཞེ་ན། ཁོ་ན་རེ། སེམས་ཅན་སྤྱི་མཐུན་གྱི་ལས་དེ་ལས་ཐམས་ཅད་ལ་རྗེས་སུ་འཇུག་གམ་མི་འཇུག དང་བོ་ལྟར་ན། སེམས་ཅན་གཅིག་གི་རྒྱུད་ཀྱི་ལས་དེ་དེར་ཐལ་བ་དང་། ཕྱི་མ་ལྟར་ན། ཆོས་ཅན། ཁྱོད་གཞི་གང་དུའང་ངོས་འཛིན་དཀའ་བར་ཐལ། སེམས་ཅན་གཅིག་གི་རྒྱུད་ལ་མི་སྲིད་པའི་ཕྱིར་ཟེར་བ་ལ་དཔྱད་དགོས་ཆེ་བར་བཤད་མཁན་མང་ངོ་ །ཁ་ཅིག སེམས་པ་ཡིན་ན་ཡིད་ཀྱི་ལས་ཡིན་པས་ཁྱབ་ཟེར་ན། མིག་གི་རྣམ་ཤེས་དང་མཚུངས་ལྡན་གྱི་སེམས་པ་ཆོས་ཅན། དེར་ཐལ། དེའི་ཕྱིར། ཁོ་ན་རེ། དེར་ཁྱབ་པ་སྒྲུབ་ནུས་ཏེ། སེམས་པ་ཡིད་ཀྱི་ལས་ཡིན་ནོ། །ཞེས་གསུངས་པའི་ཕྱིར་ཞེ་ན། ཁ་ཅིག་ན་རེ། མིག་གི་རྣམ་ཤེས་དང་མཚུངས་ལྡན་གྱི་སེམས་པ་ཆོས་ཅན། ཡིད་ཀྱི་ལས་ཡིན་པར་ཐལ། ཡིད་ཀྱིས་སྒྲུབ་ལ་ལུས་ངག་ཏུ་མ་ཐོན་པའི་ལས་ཡིན་པའི་ཕྱིར། ཁྱབ་སྟེ། མཐའ་དཔྱོད་ལས། སེམས་པའི་ལས་ཆོས་ཅན། ཡིད་ལས་ཡིན་ཏེ། ཡིད་ཀྱིས་སྒྲུབ་ལ་ལུས་ངག་ཏུ་མ་ཐོན་པའི་ལས་ཡིན་པའི་ཕྱིར། རྩ་བར། སེམས་པ་ཡིད་ཀྱི་ལས་ཡིན་ནོ། །ཞེས་གསལ་བར་བསྟན་ཏོ་ཞེ་ན། གཞན་དག་ན་རེ། རྩ་བར་འདོད་ཆོག་གམ་སྙམ་སྟེ། སེམས་པ་དང་སེམས་པའི་ལས་ཡིད་ལས་གསུམ་དོན་གཅིག་པའི་ཕྱིར། དེར་ཐལ། ཨ་ཁུ་རིན་པོ་ཆེའི་མཐའ་དཔྱོད་ལས། མངོན་པ་གོང་འོག་གཉིས་ཀའི་ལུགས་ལ་སེམས་པ་དང་སེམས་པའི་ལས་ཡིད་ལས་གསུམ་དོན་གཅིག་ཡིན་ཏེ། རྩ་བར། སེམས་པ་ཡིད་ཀྱི་ལས་ཡིན་ནོ། །ཞེས་སོ་ཟེར་ན། ཁོ་ན་རེ། དེས་ན་སེམས་པ་ཡིན་ན་ཡིད་ཀྱི་ལས་ཡིན་པས་ཁྱབ་པར་ཐལ། དེ་དག་དོན་གཅིག་པས་ཤེས་པའི་ཕྱིར།འདོད་ན། དབང་ཤེས་སེམས་པ་ཆོས་ཅན། ཡིད་ཀྱི་ལས་སུ་རུང་བར་ཐལ དེ་སེམས་པ་ཡིན་པའི་ཕྱིར། མ་གྲུབ་ན། དབང་ཤེས་ལ་སེམས་པ་མེད་པར་ཐལ་བ་307 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་། སེམས་ཀྱི་ས་མང་བཅུ་མེད་པར་ཐལ་བ་སོགས་སོ། །གཞན་ཡང་། ཡིད་ཀྱི་ལས་ཡིན་ན་སེམས་པའི་ལས་ཡིན་པས་ཁྱབ་པར་ཐལ། སྔར་གྱི་སྒྲུབ་བྱེད་འཐད་པའི་ཕྱིར། འདོད་ན། ཡིད་ཀྱི་ལས་ལམ་དང་མཚུངས་ལྡན་གྱི་སེམས་པ་ཆོས་ཅན། སེམས་པའི་ལས་ཡིན་པར་ཐལ། ཡིད་ཀྱི་ལས་ཡིན་པའི་ཕྱིར། འདོད་མི་ནུས་ཏེ། རྒྱུའི་ཀུན་སློང་གི་སེམས་པ་མ་ཡིན་པའི་ཕྱིར། ཁྱབ་སྟེ། སེམས་པའི་ལས་ལ་དེ་བཞིན་དུ་དགོས་པའི་ཕྱིར་ཏེ། སེམས་པའི་ལས་ལ་ལུས་ངག་གི་ལས་སྐྱེད་བྱེད་ཅིག་དགོས་པའི་ཕྱིར། རྩ་བ་ལས། དེས་བསྐྱེད་ལུས་དང་ངག་གི་ལས། །ཞེས་གསལ་བར་གོ་ནུས་སོ་ཟེར་བ་ལ། རྟོགས་ལྡན་ཆེན་པོ་བས་དེ་ལྟར་རིགས་ཏེ། དེ་བསམ་པའི་ལས་ལས་ཁྱད་པར་དུ་བྱེད་ཚུལ་ཡིན་པའི་ཕྱིར། ཁ་ཅིག བསམ་པའི་ལས་ལ། གཟུགས་ཅན་དུ་འདོད་པར་འདྲ་སྟེ། ཡིག་ཆར། གཉིས་པ་དེ་ལ། དབྱེ་ན་སེམས་པའི་ལས་དང་བསམ་པའི་ལས་གཉིས་ཡོད། དང་བོ་དང་ཡིད་ལས་དོན་གཅིག གཉིས་པ་ལ་ལུས་ངག་གི་ལས་གཉིས་དང་དེ་རེ་རེ་ལ་རྣམ་རིག་དང་རྣམ་རིག་མིན་པ་གཉིས་གཉིས་་་་་་་ཡོད། ཅེས་སོ་ཞེ་ན། བཤད་པར་བྱ་སྟེ། བསམ་པའི་ལས་ནི་ལུས་ཀྱི་ལས་དང་ངག་གི་ལས་ཅི་རིགས་སུ་ངེས་པར་བྱ་སྟེ། འགྲེལ་བ་མངོན་པའི་རྒྱན་ལས།བསམ་པའི་ལས་ནི་ལུས་ཀྱི་ལས་དང་ངག་གི་ལས་ཏེ། དེ་དག་ནི་སེམས་པའི་ཀུན་ནས་སློང་བའི་ཕྱིར་རོ། །ཞེས་བྱ་བར་བྱས་སོ་ཟེར སེམས་པའི་ལས་ལ་ཡིད་ཀྱི་ལས་ཀྱིས་ཁྱབ་པ་གྲུབ་མཐའ་ཀུན་མཐུན་ནམ་ཞེ་ན། ཁ་ཅིག་ན་རེ། དེ་དག་དོན་གཅིག་པར་གྲུབ་མཐའ་གོང་འོག་ཀུན་གྱིས་ཁས་ལེན་པ་མིན་ཏེ། རྟེན་འབྲེལ་ཆེན་མོ་ལས། ཡིད་ཀྱི་ལས་དང་སེམས་པའི་ལས་གཉིས་དོན་མི་གཅིག་པར་འདོད་པའི་ཕྱིར། ཞེས་གསུངས་པར་བྱས་སོ། །དེ་ནི་རང་རྒྱུད་པའི་ལུགས་ཡིན་ནམ་སྙམ་སྟེ། སེམས་པའི་ལས་བསམ་པའི་ལས་ཀྱི་ཀུན་སློང་ལ་བྱས་པར་308 ་

མཛོད་གནས་བཞི་པ།འདྲ་བས་སོ། །ཀུན་བཏུས་ལས། སེམས་པ་གང་ཞེ་ན། སེམས་མངོན་པར་འདུ་བྱེད་པ་ཡིད་ཀྱི་ལས། ཞེས་སེམས་པ་དང་སེམས་པའི་ལས་ཡིད་ཀྱི་ལས་གསུམ་བྱེ་སྨྲ་ལྟར་དོན་གཅིག་པར་འདྲའོ། །སེམས་ཙམ་པ་དང་རང་རྒྱུད་པ་གཉིས་ཀྱིས་བསམ་པའི་ལས་ལ་ཡིད་ཀྱི་ལས་ཀྱིས་ཁྱབ་པར་བཞེད་པར་འདྲ་སྙམ་སྟེ། བསམ་པའི་ལས་གཟུགས་ཅན་དུ་འདོད་པ་དེ་དག་གིས་བཀག་པར་བཤད་པའི་ཕྱིར།དེར་ཐལ། རྟེན་འབྲེལ་མཐའ་དཔྱོད་ལས། འགོག་མཁན་རང་རྒྱུད་པ་དང་སེམས་ཙམ་པ་གཉིས་ཀ་ཡོད་པའི་ཕྱིར། ཞེས་གསུངས་པ་དང་། དེ་དག་གིས་བསམ་པའི་ལས་ལ་སེམས་པའི་ལས་ཀྱིས་ཁྱབ་པ་ལུས་ངག་གི་ལས་ལ་ཡིད་ལས་་་་ཀྱིས་ཁྱབ་པས་སོ། །དེ་ལྟར་ན་དྲངས་མ་ཐག་པའི་ལུང་དེ་དང་འདིར་བཤད་པའི་ལུང་རིགས་དག་ལ་རང་རྒྱུད་པའི་ལུགས་ལ་དཔྱོད་ཅིག་ཟེར་རོ། །ཁ་ཅིག ཡིད་ཀྱི་ལས་ལ་ལུས་ངག་གི་ལས་དང་མཉམ་དུ་འཇུག་པ་མེད་པར་ཐལ། དེ་དང་སེམས་པའི་ལས་དོན་གཅིག་ཚུལ་དེའི་ཕྱིར། འདོད་ན།ཡིད་ཀྱི་ལས་ལམ་དང་མཚུངས་ལྡན་གྱི་ལས་དེ་ཆོས་ཅན། དེར་ཐལ། དེའི་ཕྱིར་ཟེར་ནའོ། །ཡང་ན་གཟུགས་མེད་པའི་ཡིད་ཀྱི་ལས་དེའང་ལུས་ངག་གི་ཀུན་སློང་བྱས་པར་འདོད་ཆོག་གམ་སྙམ་སྟེ་དེ་སེམས་པའི་ལས་ཡིན་པའི་ཕྱིར། གཟུགས་མེད་ཁམས་སུ་དེ་མེད་ཅེས་མི་རིགས་སམ་ཡང་ན་སླ་བས་དཔྱད་པར་བྱ་བ་་་་་་་་་་གསུངས་སོ། །ཁ་ཅིག ལུས་ཀྱི་རྣམ་པར་རིག་བྱེད་ལུས་དབྱིབས་ཁོ་ནར་འདོད་ཟེར་ན། འོ་ན་ལུས་ཀྱི་རྣམ་རིག་ཏུ་འཇོག་པ་ལ་སེམས་ཀྱི་དབང་གིས་ལུས་དབྱིབས་ལ་སྡོད་ཚུལ་དེ་ལྟར་བྱས་པ་ཞིག་མི་དགོས་པར་ཐལ། ལུས་ཀྱི་དབྱིབས་ཁོ་ན་ལ་ལུས་ཀྱི་རྣམ་པར་རིག་བྱེད་འཇོག་པའི་ཕྱིར། ཞེས་ཡིག་ཆས་གསུངས་ལ།ཁོ་ན་རེ། འགོག་ཚུལ་དེ་ནི་འཐད་པར་མ་མཐོང་བ་འདྲ་སྟེ། ལུས་ཀྱི་དབྱིབས་ཁོ་ན་ལ་ལུས་ཀྱི་རྣམ་པར་རིག་བྱེད་དུ་འཇོག་པར་དེ་ལ་ཁས་ལེན་མེད་པའི་ཕྱིར།་ 309 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡང་ན་ཕྱོགས་སྔ་མ་དེས་ལུས་ཀྱི་རྣམ་པར་རིག་བྱེད་སེམས་ཀྱི་དབང་གིས་ལུས་་་་དབྱིབས་མིན་པར་ཁས་ལེན་པར་དམ་བཅའ་དཀའ་བའི་ཕྱིར། གཞན་དུ་ན་དེའི་ལུགས་ཀྱི་རྣམ་རིག་དང་རྣམ་རིག་མ་ཡིན་པ་གཉིས་ལ་ཁྱད་མེད་པར་ཐལ་་་་བའི་ཕྱིར། གཞན་ཡང་། ལུས་ཀྱི་རྣམ་པར་རིག་བྱེད་ལུས་དབྱིབས་ཁོ་ནར་འདོད་པ་ལ་ཉེས་པ་མེད་པར་གསལ་ཏེ། དེ་དབྱིབས་སུ་འདོད་པ་ནི་ལུས་དབྱིབས་ལས་གཞན་མེད་པའི་ཕྱིར་ཏེ། ལུས་ཀྱི་རྣམ་པར་རིག་བྱེད་ཡིན་ན་ལུས་དབྱིབས་ཡིན་པས་ཁྱབ་པའི་ཕྱིར། ཡང་ན་དེར་ཐལ། གང་སྤེལ་ལས། ལུས་ཀྱི་རྣམ་པར་རིག་བྱེད་དབྱིབས་ཁོ་ན་ཡིན་གྱི་ལུས་ཀྱི་རྣམ་པར་རིག་བྱེད་ཁོ་ན་ནི་་་་་་དབྱིབས་མ་ཡིན་ཏེ། དེ་ཉིད་ཀྱི་ཕྱིར་སེམས་ཀྱི་དབང་གིས་ཞེས་བྱ་བ་བཤད་དེ།ཞེས་གསུངས་པའི་ཕྱིར་ཟེར།དཔྱོད་ལྡན་ཆེན་པོ་དག་གིས་འདི་ལྟར་བརྗོད་དེ་རང་གི་ཀུན་སློང་་་་་་་་་་གཞན་ལ་གོ་བར་བྱེད་པ་རྣམ་པར་རིག་བྱེད་ཀྱི་དོན་དང་། དེ་ལྟར་མི་ནུས་པ་རྣམ་པར་རིག་བྱེད་མ་ཡིན་པའི་གཟུགས་ཀྱི་དོན་དུ་བཤད་པ་ལ། ཁ་ཅིག རང་གི་ཀུན་སློང་གཞན་ལ་གོ་བར་བྱེད་པ་ཡིན་ན་རྣམ་པར་རིག་བྱེད་ཀྱི་གཟུགས་་་་་་་ཡིན་པས་ཁྱབ་པར་ཐལ། དེའི་ཕྱིར། འདོད་ན། སེམས་པས་ཀུན་ནས་མ་བསླང་པར་ཁྲོ་སེམས་ཀྱིས་ཀུན་ནས་བསླང་སྟེ་རྣམ་འགྱུར་མི་ལེགས་པར་བསྟན་པ་་་་་་་་་དེའང་རིག་བྱེད་ཀྱི་གཟུགས་མིན་ཀྱང་དེའི་ཀུན་སློང་གཞན་གྱིས་གོ་ནུས་པའི་་་་་་ཕྱིར་ཟེར་ལ།གཞན་དག་ན་རེ། དགེ་མི་དགེ་ལུང་མ་བསྟན་སེམས་ཅི་རིགས་ཀྱིས་རྒྱུའི་ཀུན་སློང་བྱས་པའི་ལས་དེ་ལ་གང་གི་རྒྱུས་ཀུན་སློང་བྱས་ན་དེས་ཀུན་སློང་་་བྱས་པས་ཁྱབ་ཟེར་ན། ལས་དེའི་རྒྱུའི་ཀུན་སློང་མི་དགེ་བས་བྱས་ནས་དུས་ཀྱི་ཀུན་སློང་དགེ་བས་བྱས་པའི་དེ་ཆོས་ཅན། མི་དགེ་བའི་ཀུན་སློང་བྱས་པ་ཡིན་310 ་

མཛོད་གནས་བཞི་པ།པར་ཐལ། མི་དགེ་བའི་རྒྱུའི་ཀུན་སློང་བྱས་པ་ཡིན་པའི་ཕྱིར། འདོད་ན། ཆོས་ཅན། རྣམ་སྨིན་ཡིད་དུ་མི་འོང་བ་ཡིན་པར་ཐལ། དམ་བཅའ་དེའི་ཕྱིར།འདོད་མི་ནུས་ཏེ། རྣམ་སྨིན་ཡིད་དུ་འོང་བ་ཡིན་པའི་ཕྱིར་ཏེ། དགེ་བས་ཀུན་སློང་བྱས་པའི་དེ་ཡིན་པའི་ཕྱིར། དེར་ཐལ། དང་བོ་རྒྱུའི་ཀུན་སློང་དགེ་བས་བྱས་གཉིས་པར་དུས་ཀྱི་ཀུན་སློང་མི་དགེ་བས་བྱས་པའི་ལས་སོགས་ཡོད་པའི་་་་་ཕྱིར་ཏེ། རབ་ཏུ་འཇུག་བྱེད་དགེ་སོགས་ལས། རྗེས་འཇུག་བྱེད་ཀྱང་རྣམ་གསུམ་འགྱུར། །ཞེས་གསུངས་པའི་ཕྱིར། ཁ་ཅིག དེ་དག་གིས་སྐྱོན་འཇུག་དོན་མེད་དེ།འགྲེལ་བ་མངོན་པའི་རྒྱན་ལས། ཀུན་སློང་གི་བསམ་པ་དེ་དག་མཐོང་སྤང་དང་སྒོམ་སྤང་དུ་རིགས་ཐ་དད་ན་དུས་ཀྱི་ཀུན་སློང་གཙོ་བོར་འགྱུར་གྱི་རིས་གཅིག་་་་པ་ལ་ནི་རྒྱུའི་ཀུན་སློང་ཉིད་གཙོ་བོ་ཡིན་པའི་ཕྱིར། ཞེས་ཞིབ་ཆ་བྱས་པས་སོ་ཟེར་ན། ཁ་ཅིག དགེ་མི་དགེ་གཉིས་ཀྱིས་ཀུན་བསློང་བྱས་པའི་ལས་གཅིག་ཡོད་པར་ཐལ། རྒྱུའི་ཀུན་སློང་གི་བསམ་པ་དང་དུས་ཀྱི་ཀུན་སློང་གི་བསམ་པ་གཉིས་མི་འདྲ་བ་འབྱུང་བར་རྩ་འགྲེལ་དག་གི་དགོངས་པ་ཡིན་པའི་ཕྱིར་ཏེ། རྩ་བ་གོང་སྨོས་ལྟར་དང་འགྲེལ་བ་དྲངས་མ་ཐག་པའི་མངོན་པའི་རྒྱན་ལས་སོ་ཞེ་ན།ཁོ་ན་རེ། དེ་ལྟར་འདོད་པ་ནི་ཆེས་མི་འཐད་པར་གོ་སྟེ། གཞན་དུ་ན་འབྲས་བུ་ཡིད་དུ་འོང་མི་འོང་གཉིས་ཀྱི་ཡིན་པ་ཡོད་པར་ཐལ་བ་དང་། དགེ་མི་དགེའི་ཡིན་པ་སྲིད་པར་ཐལ་བ་སོགས་སོ། །ཁ་ཅིག རྒྱུའི་ཀུན་སློང་ཚངས་སྤྱོད་རྒྱ་ཆེ་བར་བྱས་ལ་དུས་ཀྱི་ཀུན་སློང་དེ་ལས་ལོག་པའི་ལྟུང་བ་དེ་དགེ་བ་ཡིན་པར་ཐལ།གོང་དུ་དྲངས་པའི་མཆིམས་མཛོད་ལྟར་དེ་གཉིས་སྒོམ་སྤང་དུ་རིགས་གཅིག་་་་་་་པའི་ཕྱིར། ཁྱབ་པ་ལུང་དེའི་ཕྱིར་ཟེར། ཁ་ཅིག དེ་དགེ་བར་འདོད་པའི་གྲུབ་མཐའ་སྨྲ་བ་སུའང་མེད་དེ། བཅས་རྐྱང་གི་ལྟུང་བ་ལ་དགེ་བ་ཡོད་པར་འཁྲུལ་བའི་གནས་མེད་པ་ཁོ་ན་ཡིན་པའི་ཕྱིར་ཟེར་རོ། །311 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དགེ་བའི་ལས་ཡིན་ན་བདེ་བ་མྱོང་འགྱུར་གྱི་ལས་ཡིན་པས་ཁྱབ་ཟེར་བ་་ལ་ཁོ་ན་རེ། བསམ་གཏན་བཞི་བ་ཡན་ཆད་ཀྱི་དགེ་བའི་ལས་ཆོས་ཅན། དེར་ཐལ། དེའི་ཕྱིར། འདོད་ན། རང་འབྲས་བདེ་བ་མྱོང་འགྱུར་གྱི་ལས་ཡིན་ན་བདེ་བ་མྱོང་འགྱུར་གྱི་ལས་ཡིན་པས་ཁྱབ་པར་ཐལ། ཞེ་འདོད་དེའི་ཕྱིར།འདོད་ན། བསམ་གཏན་བཞི་བ་ཡན་ཆད་ཀྱི་འཕེན་བྱེད་དགེ་བའི་ལས་དང་ཚར་གཅིག་པའི་ཉོན་མོངས་དང་མཚུངས་ལྡན་གྱི་ལས་དེ་ཆོས་ཅན། བདེ་བ་མྱོང་འགྱུར་གྱི་ལས་མིན་པར་ཐལ། དེ་དགེ་བའི་ལས་མ་ཡིན་པའི་ཕྱིར། ཁྱབ་སྟེ།བདེ་བ་མྱོང་འགྱུར་གྱི་ལས་དེ་དགེ་བའི་ལས་ཀྱི་མཚན་ཉིད་ཡིན་པའི་ཕྱིར། ཡང་ན། འཕེན་བྱེད་དགེ་བའི་ལས་དང་ཚར་གཅིག་པའི་ཉོན་མོངས་དང་མཚུངས་ལྡན་གྱི་ལས་དེ་བདེ་བ་མྱོང་འགྱུར་གྱི་ལས་མ་ཡིན་པར་ཐལ། དེ་དགེ་བའི་ལས་མ་ཡིན་པའི་ཕྱིར། འདོད་མི་ནུས་ཏེ། རང་འབྲས་བདེ་བ་མྱོང་འགྱུར་གྱི་ལས་ཡིན་པའི་ཕྱིར། ཡང་ན། དེ་དགེ་བའི་ལས་ཡིན་དོན་མེད་དེ་དེ་ལུང་མ་བསྟན་ཡིན་པའི་ཕྱིར། གོང་མ་ཐམས་ཅད་ལུང་མ་བསྟན། །ཞེས་སོ་ཟེར། ཁ་ཅིག དེ་དགེ་བའི་ལས་ཡིན་པའི་ཕྱིར་ཏེ། རང་འབྲས་རྣམ་སྨིན་ཡིད་འོང་འབྱིན་བྱེད་ཡིན་པའི་ཕྱིར། དེར་ཐལ། རང་འབྲས་བསམ་གཏན་བཞི་བའི་རྣམ་སྨིན་ཡིད་དུ་འོང་བ་འགྲུབ་བྱེད་ཡིན་པའི་ཕྱིར། མ་གྲུབ་ན། རང་འབྲས་བདེ་བ་མྱོང་འགྱུར་གྱི་ལས་ཡིན་ན་རང་འབྲས་ཚོར་བ་བདེ་བ་མྱོང་འགྱུར་གྱི་ལས་ཡིན་པས་ཁྱབ་་་་་་་པར་ཐལ། འདོད་ན། ཤིན་ཏུ་མི་རིགས་པ་ཁོ་ནར་གནས་ཏེ། དེ་ལྟར་ན་བསམ་གཏན་བཞི་བ་ཡན་ཆད་དུ་དགེ་བའི་ལས་གཅིག་ཀྱང་མེད་པར་འགྱུར་བའི་ཕྱིར།དེར་ཐལ། དགེ་བའི་ལས་ཀྱི་མཚན་ཉིད་ཀྱིས་ཡོངས་སུ་ཤེས་ཟེར་ནས་འཕེན་ཚུལ་མང་བོར་གསུངས་སོ། །ཡང་ན། རང་འབྲས་བདེ་བ་མྱོང་འགྱུར་གྱི་ལས་ཡིན་ན་དགེ་བའི་ལས་312 ་

མཛོད་གནས་བཞི་པ།སུ་འཇོག་པར་བསྙོན་མེད་པར་སེམས་ཏེ། དགེ་བའི་ལས་ཀྱི་དོན་ངོས་འཛིན་དུ་ཡོད་པའི་ཕྱིར། འདོད་ན། སྔར་བཤད་པ་ལྟར་བཞི་བ་ཡན་ཆད་ཀྱི་འཕེན་བྱེད་ལས་དང་ཚར་གཅིག་ཏུ་གཏོགས་པའི་ཉོན་མོངས་ཅན་གསུམ་དང་མཚུངས་ལྡན་གྱི་ལས་དེ་འཕེན་བྱེད་དགེ་བའི་ལས་སུ་ཐལ། རང་འབྲས་བདེ་བ་མྱོང་འགྱུར་རམ་རང་འབྲས་རྣམ་སྨིན་ཡིད་འོང་འབྱིན་བྱེད་ཡིན་པའི་ཕྱིར་ཟེར་ན། ཁ་ཅིགདེའང་དགེ་བའི་ལས་ཀྱི་དོན་དེ་ལྟར་ན་ཟག་མེད་དགེ་བའི་ལས་ཆོས་ཅན། རང་འབྲས་རྣམ་སྨིན་ཡིད་འོང་འབྱིན་བྱེད་ཡིན་པར་ཐལ། དགེ་བའི་ལས་ཡིན་པའི་ཕྱིར། འདོད་མི་ནུས་ཏེ། དེ་རྣམ་སྨིན་གྱི་རྒྱུ་མིན་པའི་ཕྱིར་ཏེ། དགེ་བ་ཟག་བཅས་དང་མི་དགེ་བ་གང་ཡང་མ་ཡིན་པའི་ཕྱིར་ཟེར་རོ། །འཇིག་ལྟས་རྒྱུའི་ཀུན་སློང་བྱས་ཏེ་དུས་ཀྱི་ཀུན་སློང་དགེ་མི་དགེ་གང་་་་་་རུང་གིས་བྱས་པའི་ལས་དེ་དགེ་མི་དགེ་གང་རུང་དུ་ཐལ། དེ་འདྲའི་ཀུན་སློང་དེ་རིགས་ཐ་དད་པ་ཡིན་པའི་ཕྱིར། ཁྱབ་སྟེ། དེ་ཐ་དད་ན་དུས་ཀྱི་ཀུན་སློང་གཙོ་བོ་ཡིན་པའི་ཕྱིར། དེར་ཐལ། དེ་ཉིད་ལས། རིགས་ཐ་དད་ན་དུས་ཀྱི་ཀུན་སློང་གཙོ་བོར་འགྱུར་གྱི། ཞེས་བྱ་བར་བྱུང་ངོ་། །ཁོ་ན་རེ། ཀུན་སློང་དགེ་མི་དགེ་ལུང་མ་བསྟན་གང་གིས་ལས་སུ་འཇོག་པ་རིགས་བསྒྲེ་བྱེད་པ་སྤྱིའི་འགྲོ་ཚུལ་ཁོ་ན་ཡིན་ཏེ། དེ་མིན་ན་དགེ་སོགས་གསུམ་གྱི་ཀུན་ནས་བསློངས་པའི་ལས་ཀྱི་གཞི་མཐུན་ཡོད་པར་ཁས་ལེན་པར་འགྱུར་བའི་ཕྱིར་ཟེར། ཁ་ཅིག དགེ་མི་དགེ་གཉིས་ཀྱིས་ཀུན་ནས་བསློངས་པའི་ལས་གཅིག་ཡོད་པར་འདྲ་སྟེ། རྒྱུའི་ཀུན་སློང་དགེ་བས་བྱས་དུས་ཀྱི་ཀུན་སློང་མི་དགེ་བས་བྱས་པའི་སྡོམ་པ་གཅིག་ཡོད་་་་པའི་ཕྱིར། དེར་ཐལ། ཐོག་མར་མ་ཆགས་པའི་རྒྱུའི་ཀུན་སློང་བྱས། དེའི་རྗེས་སུ་ཆགས་སེམས་ཀྱི་ཀུན་ནས་བསློངས་པའི་སོ་ཐར་གྱི་སྡོམ་པ་དེ་ཡིན་པའི་ཕྱིར།རྟགས་མ་གྲུབ་ཟེར་ན། དེ་ལྟ་བུ་ཡོད་པ་ལུང་རིགས་ཀྱིས་སྒྲུབ་ནུས་པའི་ཕྱིར་ཏེ།313 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཛོད་ལས། རབ་ཏུ་འཇུག་བྱེད་དགེ་སོགས་ལས། །རྗེས་འཇུག་བྱེད་ཀྱང་རྣམ་གསུམ་འགྱུར། །ཞེས་གསུངས་པའི་ཕྱིར། ཁ་ཅིག རྒྱུའི་ཀུན་སློང་དགེ་བས་བྱས་པའི་ལས་ཡིན་ན་དགེ་བ་ཡིན་པས་ཁྱབ་པ་དང་། མི་དགེ་བས་ཀུན་སློང་བྱས་པའི་ལས་ཡིན་ན་མི་དགེ་བ་ཡིན་པས་ཁྱབ་པ་འཛིན་རིགས་ཟེར་ན། ཁོ་ན་རེ། དེའང་འཐད་དཀའ་སྟེ། ཀུན་སློང་གཉིས་ལ་རིམ་བཞིན་རབ་འཇུག་དང་རྗེས་འཇུག་བྱེད་པས་ཀྱང་དེ་ཉམས་པས་སོ་ཟེར། ཁ་ཅིག འཇིག་ལྟ་མངོན་དུ་གྱུར་ནས་ཆགས་སོགས་སྐྱེས་པ་ན་དེ་དག་ལུས་ངག་གི་ལས་ཀྱི་བྱ་བ་དང་འདྲ་་་་་་བར་འཇུག་པའི་དུས་ཀྱི་ཀུན་སློང་བྱེད་པ་འདྲ་ཞེ་ན། མཆིམས་ཊཱིཀ་ལྟར་ན་དེ་མི་འཐད་པར་སེམས་ཏེ་དེ་དང་རིགས་ཐ་དད་པས་དུས་ཀྱི་ཀུན་སློང་བྱེད་པ་་་་་་་མེད་སྙམ་ཟེར། དུས་ཀྱི་ཀུན་སློང་དང་རྒྱུའི་ཀུན་སློང་ལས་སྒྲུབ་ཚུལ་གོང་འོག་ཀུན་ཏུ་དཔྱད་པར་བྱ་བ་མང་བས་སྐབས་སྐབས་སུ་སྤྲོ་ངེས་སོ། །མི་གཡོ་བའི་ལས་ཡིན་ན་རང་གི་རྣམ་སྨིན་ཁམས་དང་ས་དེ་ལས་གཞན་་དུ་མི་གཡོ་བས་ཁྱབ་པའི་ཕྱིར་བྱས་པ་ལ། རིགས་སྨྲ་སྦྱིན་བཟང་བ་ན་རེ། གནས་གཙང་སྐྱེ་བ་འཕེན་བྱེད་ཀྱི་ལས་སུ་བསྒྱུར་ངེས་ཀྱི་འབྲས་བུ་ཆེ་བར་འཕེན་བྱེད་་་་ཀྱི་ལས་དེ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། རང་གི་རྣམ་སྨིན་ས་གཞན་དུ་གཡོ་བའི་ཕྱིར་ཏེ། དེའི་རྣམ་སྨིན་གནས་གཙང་དུ་གཡོ་བའི་ཕྱིར། དེར་ཐལ། དེའི་རྣམ་སྨིན་གནས་གཙང་དུ་གྲུབ་ངེས་ཡིན་པའི་ཕྱིར། དེར་ཐལ། དེའི་རྣམ་སྨིན་སྤྱིར་ཡོད་པ་གང་ཞིག་གནས་གཙང་ལས་གཞན་དུ་གྲུབ་རྒྱུ་མིན་པའི་ཕྱིར། ཡང་ན་དེའི་རྣམ་སྨིན་གང་གི་སས་བསྡུས་ཡིན་ཞེ་ན་དཔྱད་པའི་རྣམ་གྲངས་མང་ལ། ཡང་ན་དེའི་རྣམ་སྨིན་ཟག་བཅས་ཡིན་པས་དེ་ལ་དམིགས་པའི་ཉོན་མོངས་གང་འཇོག་ཅེ་ན་དཔྱད་དགོས་མང་ཞིང་ཡང་ན་དེ་སྤང་མ་ཐག་བའི་གང་ཟག་ངོས་འཛིན་ཞེ་ན་དཔྱད་གཞི་ཆེའང་མི་གཡོ་བའི་ལས་ཡིན་ན་་་་་་་་314 ་

མཛོད་གནས་བཞི་པ།ཁམས་དང་ས་གང་དུ་གཡོ་བ་མེད་པས་ཁྱབ་སྟེ། རྩ་བར། གང་ཕྱིར་ས་ནི་དེ་དག་ཏུ། །ལས་རྣམ་སྨིན་ཕྱིར་མི་གཡོའི་ཕྱིར། །ཞེས་དཔྱད་པ་ལ། ཞིབ་པར་དཔྱད་ན་གནས་གཙང་དང་འབྲས་བུ་ཆེ་བ་གཉིས་ས་གཅིག་པས་སྐྱོན་དེ་དག་མི་འབྱུང་པར་བཤད་རིགས་སོ་ཞེས་མང་བོས་ཟེར་ཞིང་སྤྲོས་པས་ཆོག་གོ།ཁ་ཅིག རང་འབྲས་རྣམ་སྨིན་ཡིད་འོང་འབྱིན་ངེས་ཀྱི་ལས་དེ་དགེ་བའི་ལས་ཀྱི་མཚན་ཉིད། རང་འབྲས་རྣམ་སྨིན་ཡིད་དུ་མི་འོང་བ་འབྱིན་ངེས་ཀྱི་ལས་དེ་མི་དགེ་བའི་ལས་ཀྱི་མཚན་ཉིད་ཟེར་ན། འོ་ན། མི་དགེ་བའི་ལས་ཡིན་ན་བདག་འབྲས་རྣམ་སྨིན་འབྱིན་ངེས་ཀྱིས་ཁྱབ་པར་ཐལ། མཚན་ཉིད་དེའི་ཕྱིར། འདོད་ན། མི་དགེ་བའི་ལས་ལ་རྣམ་སྨིན་འབྱིན་ངེས་ཡིན་མིན་གཉིས་མེད་པར་ཐལ། བཤད་ཚུལ་དེའི་ཕྱིར། འདོད་མི་ནུས་ཏེ། ཡིག་ཆར། ཡང་ཁ་ཅིག་ན་རེ། མི་དགེ་བའི་ལས་ཡིན་ན་བདག་འབྲས་རྣམ་སྨིན་འབྱིན་ངེས་ཀྱིས་ཁྱབ་པར་ཐལ། རྩ་བར། ཐམས་ཅད་བདག་པོ་རྒྱུ་མཐུན་དང་། །རྣམ་སྨིན་འབྲས་བུ་འབྱིན་པར་འདོད། །ཅེས་གསུངས་པའི་ཕྱིར་ན་མ་ཁྱབ་སྟེ། ངེས་པའི་ལས་ལ་དགོངས་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེས་ན་མི་དགེ་བའི་ལས་དང་དགེ་བའི་ལས་ཀྱི་དོན་གཅིག་མེད་པར་ཐལ། ཁྱོད་ཀྱིས་ལུང་དོན་འཐད་པའི་ཕྱིར་ཟེར་ན་འོག་ཏུ་འཆད་ངེས་སོ། །དགྲ་བཅོམ་པ་བསད་པའི་ལས་ལ་ཕ་བསད་པའི་ལས་དང་དགྲ་བཅོམ་་་་པ་བསད་པའི་ལས་གཉིས་ཡོད་དམ་ཞེ་ན། དེ་མི་འཐད་པར་ཐལ། རྟེན་འབྲེལ་ལུང་རིགས་བང་མཛོད་ལས། ཡང་ཁ་ཅིག གང་ཟག་གཅིག་བསད་པས་མཚམས་མེད་གཉིས་འབྱུང་བ་ཡོད་པར་ཐལ། གཙུག་ཕུད་ཅན་ལ་དགྲ་བཅོམ་པ་བསད་པའི་དེ་བྱུང་བ་གང་ཞིག་ཕ་བསད་པའི་དེ་ཡང་བྱུང་བའི་ཕྱིར་ན་མ་་་་་་ཁྱབ་སྟེ། མཛོད་འགྲེལ་ལས། དགྲ་བཅོམ་པ་མ་ཡིན་པའི་འདུ་ཤེས་ཀྱིས་དགྲ་315 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཅོམ་པ་བསད་ན་མཚམས་མེད་པར་འགྱུར་ཏེ། ཞེས་དང་། གང་གིས་ཕ་དགྲ་བཅོམ་པ་བསད་ན་ཡང་མཚམས་མེད་པ་ནི་གཅིག་ཁོ་ནར་འགྱུར་ཏེ། རྟེན་གཅིག་པའི་ཕྱིར། ཞེས་གསུངས་ཤིང་། ལུང་ལས་གཉིས་སུ་གསུངས་པ་ཡང་སྒོ་གཉིས་ནས་སྤྱོས་པ་ཙམ་ཡིན་པར་བཤད་དོ། །འདུལ་བའི་རྗེས་འབྲང་གི་མངོན་པ་བ་རྣམས་གཙུག་ཕུད་ཅན་ལ་དགྲ་བཅོམ་པ་བསད་པའི་མཚམས་མེད་པ་མ་་་་་བྱུང་བར་འདོད་དེ། འོད་ལྡན་ལས། ལུས་གཅིག་ལ་དགྲ་བཅོམ་པའི་ཆོས་མེད་པར་ནོར་བས་བསད་ན་མཚམས་མེད་པར་འགྱུར་ན་མི་རུང་གི འོན་ཀྱང་ཕམ་པ་ནི་སུས་ཀྱང་བཟློག་པར་དཀའ་འོ། །ཞེས་གསུངས་པའི་ཕྱིར། ཞེས་སོ། །ཁ་ཅིག བསམ་བཞིན་དུ་དགྲ་བཅོམ་པ་བསད་ན་མཚམས་མེད་ཀྱི་ལས་འབྱུང་ངེས་ཀྱིས་ཁྱབ་པར་ཐལ། དགྲ་བཅོམ་པ་མ་ཡིན་པའི་འདུ་ཤེས་ཀྱིས་དགྲ་བཅོམ་པ་བསད་ན་མཚམས་མེད་པར་འབྱུང་བའི་ཕྱིར། འདོད་ན། མི་འཐད་པར་གོ་སྟེ།མཐའ་དཔྱོད་ལས། བསམ་བཞིན་དུ་དགྲ་བཅོམ་པ་བསད་པའི་ལས་ལ་མཚམས་མེད་ཀྱིས་ཁྱབ་ཟེར་ན། འབྲས་བུ་འོག་མའི་རྟེན་ལ་འཆི་ངེས་ཀྱི་མཚོན་བསྣུན་པའི་འོག་ཏུ་དགྲ་བཅོམ་ཐོབ་ནས་ཤི་བའི་སྲོག་གཅོད་ཀྱི་ལས་ཆོས་ཅན། དེར་ཐལ། དེའི་ཕྱིར། ནས། འདོད་མི་ནུས་ཏེ། དེ་ལ་དགྲ་བཅོམ་པའི་རྟེན་ལ་སྦྱོར་དངོས་གཉིས་ཚང་དགོས་པའི་ཕྱིར། ཞེས་གསུངས་སོ། །ཁ་ཅིག དེས་ན་རྩ་བའི་རྟགས་མ་གྲུབ་པོ་ཞེ་ན། དེ་མི་འཐད་པར་ཐལ། མཛོད་འགྲེལ་ལས། དགྲ་བཅོམ་པ་མ་ཡིན་པའི་འདུ་ཤེས་ཀྱིས་དགྲ་བཅོམ་པ་བསད་ན་མཚམས་མེད་པར་་འགྱུར་ཏེ། ཞེས་གསུངས་པའི་ཕྱིར། གཞན་དག་གིས་སྔར་གྱིས་དེ་བསམ་བཞིན་དུ་དགྲ་བཅོམ་པ་བསད་པ་མི་འཐད་དེ་དེས་མཚོན་བསྣུན་པའི་ཚེ་དགྲ་བཅོམ་པ་ལ་སྦྱོར་དངོས་གཉིས་ཀྱི་མཚོན་བསྣུན་པ་མིན་པའི་ཕྱིར་ཏེ། དེ་དུས་སུ་འབྲས་བུ་འོག་མ་ཡིན་པའི་ཕྱིར། དེ་ལྟར་ན་དེས་བསམ་བཞིན་དུ་དགྲ་བཅོམ་པ་གསོད་316 ་

མཛོད་གནས་བཞི་པ།པའི་ལས་མ་བསགས་པའི་ཕྱིར་ཟེར། ཁོ་ན་རེ། དེ་མི་འཐད་པར་ཐལ དེ་གཉིས་རྟེན་གཅིག་པས་མཚམས་མེད་པ་ནི་བཟློག་ཏུ་མེད་པའི་ཕྱིར། དེར་ཐལ།མཛོད་འགྲེལ་ལས། གང་གིས་དགྲ་བཅོམ་པ་བསད་ན་ཡང་མཚམས་མེད་པ་ནི་གཅིག་ཁོ་ནར་འགྱུར་ཏེ། རྟེན་གཅིག་པའི་ཕྱིར། ཞེས་གསུངས་པ་རྒྱ་ཆེ་བའི་ཕྱིར་ཟེར་ལ། ཁོ་ན་རེ། དེ་ལ་དགྲ་བཅོམ་པ་བསད་པའི་མཚམས་མེད་པ་འབྱུང་བ་ནི་ཁས་ལེན་པར་མི་འཐད་དེ། སྔར་དྲངས་པའི་འོད་ལྡན་ལྟར་ཁས་བླང་བ་ལ་ཉེས་པ་མེད་པའི་ཕྱིར། འོད་ལྡན་ལས། ལས་གཅིག་ལ་དགྲ་བཅོམ་པའི་ཆོས་མེད་པར་ནོར་བའི་བསད་ན་མཚམས་མེད་པར་འགྱུར་ན་མི་རུང་གི་འོན་ཀྱང་་་་་ཕམ་པ་ནི་སུས་ཀྱང་བཟློག་པར་དཀའ་འོ། །ཞེས་དང་། རྩ་བར། བསྣུན་འོག་དགྲ་བཅོམ་པ་ལ་མིན། །ཞེས་དང་། ཡིག་ཆ་རང་ལས། བྱས་པ་ལ་ཁོ་ན་རེ། དེ་ལ་དགེ་སློང་ཡིན་ན་ཕམ་པ་མི་འབྱུང་བར་ཐལ། དགྲ་བཅོམ་བསད་པའི་མཚམས་མེད་མི་འབྱུང་བའི་ཕྱིར་ན་མ་ཁྱབ། ཅེས་སོགས་གསུངས་པའི་ཕྱིར་ཟེར། ཁ་ཅིག དེ་ལ་མཚམས་མེད་གཞན་འབྱུང་བར་འདྲའོ་ཟེར་ན། རྩ་བར།མཚན་ནི་གཞན་དུ་གྱུར་ཀྱང་འགྱུར། །གང་གི་ཟླ་མཚན་ལས་བྱུང་མ། །སངས་རྒྱས་བརྡེག་པར་སེམས་ལ་མིན། །བསྣུན་འོག་དགྲ་བཅོམ་པ་ལ་མིན། །ཞེས་ཁྱད་པར་གྱིས་ཤིག་ཟེར་རོ། །ཁ་ཅིག དབྱེན་གྱི་མཚམས་མེད་ལ་འཕེན་བྱེད་ལས་ཀྱིས་མ་ཁྱབ་པར་འདྲ་སྟེ། ཚེ་གཅིག་ལ་མཚམས་མེད་དུ་མ་བསགས་ན་གཅིག་མ་གཏོགས་རྫོགས་བྱེད་ཡིན་པའི་ཕྱིར། རྩ་བར། ལྷག་པས་གནོད་པ་ལྷག་པར་འགྱུར། །ཞེས་དང་།རྟེན་འབྲེལ་མཐའ་དཔྱོད་དུ། བྱེ་སྨྲ་ལྟར་ན་ཚེ་དེ་དང་དེར་རྫོགས་དགོས་པས་ལས་གཅིག་གིས་ལུས་དུ་མ་འཕེན་པ་མེད་དེ། སྐྱེས་ནས་མྱོང་འགྱུར་སོགས་འཆོལ་བར་འགྱུར་བའི་ཕྱིར། མཛོད་ལས། གཅིག་གིས་སྐྱེ་བ་གཅིག་འཕེན་བྱེད།།317 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོངས་རྫོགས་བྱེད་པ་དུ་མ་ཡིན། །ཞེས་གསུངས་པས་སོ། །དེས་ན་མཐོང་ཆོས་མྱོང་འགྱུར་ལ་འཕེན་བྱེད་ལས་མེད་དེ། ཞེས་གསུངས་སོ། །རྟེན་གཅིག་ལ་མཚམས་མེད་པ་དུ་མ་བསགས་པ་ན་དེ་ལས་འཕེན་བྱེད་་་ཀྱི་ལས་གཅིག་ལས་མེད་ཅེས་བྱེ་སྨྲས་འདོད་པར་འདྲའང་དེའང་དཀའ་ས་ཆེ་་་་་་བར་འགྱུར་ཏེ། རྟེན་གཅིག་ལ་ཕ་བསད་པ་དང་དབྱེན་གྱི་མཚམས་མེད་པ་དང་།དགྲ་བཅོམ་བསད་པ་གསུམ་བྱས་པ་ན་གཉིས་རྫོགས་བྱེད་དུ་ཁས་ལེན་པར་འདྲ་་ནའང་དེ་གཉིས་མཚམས་མེད་ཀྱི་ལས་སུ་བྱས་ན་འཕེན་བྱེད་མིན་པར་དཀའ་སྟེ་་མཚམས་མེད་ལས་ཀྱི་དོན་ངོས་འཛིན་དུ་ཡོད་པའི་ཕྱིར། ཡང་ན། བཅས་ལྡན་དགེ་སློང་ལ་དེ་གསུམ་འབྱུང་བ་ལ་དེ་གསུམ་གྱི་དབང་གིས་ཕམ་པ་མི་འབྱུང་་་་་་་བར་ཐལ། བཤད་ཚུལ་དེའི་ཕྱིར་ཟེར་ན། ཁོ་ན་རེ། འདོད་དཀའ་སྟེ། མདོ་རྩ་བར། གནས་སྐབས་གཞན་ཐོབ་པ་ནི་གཞན་ཉིད་མ་ཡིན་ནོ། །ཞེས་སོ་ཟེར་ན་དེ་དང་དེའི་དོན་དུ་འགྲོ་ངེས་པ་ཟེར་ཞིང་དཔྱད་དགོས་སོ། །གནས་མ་བུས་སྣོད་སྐད་ཅིག་མ་ཞེས་པ་ལྟ་བུ་སྣོད་སྟོང་བར་སྐད་ཅིག་མ་ཞེས་པ་ལྟ་བུ་མེད་པར་འཇུག་དུས་སྐད་ཅིག་ཙམ་ཞེས་པ་དུས་ཀྱི་མཐའ་ལ་་་་་་་་་་འཇུག་པ་སོགས་ཡོད་པའི་ཕྱིར་ཟེར་བ་ལ། ཁོ་ན་རེ། གཟུགས་འཇིག་པ་དང་བུམ་པ་འཇིག་པ་སོགས་ཀྱི་རྒྱུ་མི་འཐད་པར་ཐལ། དེ་དག་རྟག་པ་ཡིན་པའི་ཕྱིར། ཁྱབ་སྟེ། རྟག་པ་ཡིན་ན་ཁྱོད་འཇིག་པའི་རྒྱུ་གཞན་ལ་ལྟོས་པ་མི་འཐད་པའི་ཕྱིར་ཟེར། གཞན་དག་གིས་དེའི་ལུགས་ལ་བུམ་པ་འཇིག་པའི་རྒྱུ་མེད་པར་འཐད་དེ། ཡིག་ཆར། བྱས་པ་ལ་ཁོ་ན་རེ། དངོས་པོ་འཇིག་པའི་རྒྱུ་མེད་པ་མི་འཐད་པར་ཐལ། ཐོ་བ་བུམ་པ་འཇིག་པའི་རྒྱུ་ཡིན་པའི་ཕྱིར་ཟེར་ན། ཞེས་གསུངས་པས་སོ། །ཡང་ན་དེའི་ལུགས་ལ་བུམ་པ་འཇིག་པ་རྟག་པར་མི་འཐད་དེ། དེ་འདུས་བྱས་ཡིན་པའི་ཕྱིར། དེར་ཐལ། འདུས་བྱས་ཀྱི་མཚན་ཉིད་སྐྱེ་318 ་

མཛོད་གནས་བཞི་པ།སོགས་བཞི་བོ་གང་རུང་ཡིན་པའི་ཕྱིར་ཟེར་ན། དེའི་ལུགས་ལ་འཇིག་པ་རྟག་པར་ངེས་ཏེ། རྣམ་འགྲེལ་ཊཱིཀ་ཆེན་ལས། གནས་མ་བུའི་སྡེ་བ་ལ་སོགས་པ་ཞིག་འཇིག་དོན་གཅིག་ཏུ་འདོད་པ་དག་ནས། དེ་ལྟ་བུའི་ཞིག་པ་དེ་ཡངརྟག་པའི་རྫས་སུ་འདོད་པ་ཡིན་ནོ། །ཞེས་བྱུང་། ཁོ་ན་རེ། འཇིག་པ་དེའི་ལུགས་ལ་རྟག་མི་རྟག་གཉིས་ཀར་ཐལ། རྟག་པར་བསྒྲུབ་ཟིན་ལྟར་ལ། མི་རྟག་པ་ནི་ངེས་པར་བྱ་སྟེ། མཆིམས་མཛོད་ལས། གཞན་སྐད་ཅིག་མར་མི་འདོད་ཀྱང་འཇིག་རྒྱུ་དང་ཕྲད་ནས་མི་རྟག་པར་འདོད་ཅེས་པས་སོ་ཞེ་ན། ཁ་ཅིག དེ་ཁོ་ནར་ངེས་ཏེ་འདུས་བྱས་སུ་གྲུབ་པའི་ཕྱིར། དེར་ཐལ། དེ་ཕྱིས་འབྱུང་གི་རྒྱུས་བསྐྱེད་པའི་ཕྱིར། དེར་ཐལ། དེ་བསྐྱེད་པ་རྒྱུ་དོན་གཞན་ལ་ལྟོས་པའི་ཕྱིར་ན་ཚད་ལྡན་དག་གིས་དེའི་ལུགས་ལྟར་བྱས་ན་མ་ཁྱབ་པར་འདྲ་ཞིང་ཡང་ན་དེ་འཇིག་པའི་རྒྱུ་་་་་་་ཡོད་པ་སྔར་ལྟར་ཡིག་ཆ་ལས། ཐོ་བ་བུམ་པ་འཇིག་པའི་རྒྱུ་ཡིན་པའི་ཕྱིར་ཟེར།ཞེས་དང་ངོ་། །བུམ་པའི་རྒྱུ་རྣམས་བུམ་པ་འཇིག་བྱེད་ཀྱི་རྒྱུ་ཡིན་ཞེ་ན། དེ་དག་ཆོས་ཅན། བུམ་པ་འཇིག་པ་ལ་གནོད་བྱེད་ཡིན་པར་ཐལ། དེའི་ཕྱིར། འདོད་མི་ནུས་ཏེ། དེ་ལ་ཕན་བྱེད་ཡིན་པའི་ཕྱིར་ཏེ། དེའི་རྒྱུ་ཡིན་པའི་ཕྱིར་ཏེ། ཨ་ཁུ་ཚང་གི་མཐའ་དཔྱོད་ལས། བུམ་པའི་རྒྱུ་རྣམས་བུམ་པ་འཇིག་པའི་རྒྱུ་ཡིན་ཀྱང་བུམ་པ་འཇིག་བྱེད་ཀྱི་རྒྱུ་མིན་ཟེར་དགོས་ཏེ། དེ་ལ་གནོད་བྱེད་མ་ཡིན་པའི་ཕྱིར། ཞེས་གསུངས་སོ། །དེས་ན་དེ་ཐུན་མོང་དུ་ཁས་ལེན་ནམ་དཔྱད།ཕྱོགས་སྔ་མའི་ལུགས་དེར་འདུས་བྱས་ཡིན་ན་སྐད་ཅིག་མ་ཡིན་པར་་་་་་་བསམ་སྟེ། སྐད་ཅིག་མའི་དོན་འཇིག་པ་ཁོ་ནར་བཤད་མི་དགོས་པའི་ཕྱིར་ཏེ།སྣོད་སྐད་ཅིག་མ་ཞེས་པ་ལྟ་བུ་སྣོད་སྟོང་བར་འཇུག་ལྷས་སྦྱིན་སྐད་ཅིག་མ་ཞེས་་་པ་ལྟ་བུ་བྱ་བ་མེད་པར་འཇུག་དུས་སྐད་ཅིག་མ་ཙམ་ཞེས་པ་དུས་ཀྱི་མཐའ་ལ་་་་་་ 319 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇུག་པ་སོགས་ཡོད་པའི་ཕྱིར་ཟེར་ན། ཞེས་ཡིག་ཆར་གསུངས་པ་ལེགས་ལ།དེས་ན་འདུས་བྱས་ལ་སྐད་ཅིག་མས་ཁྱབ་པ་ཡིན་སྙམ་སྟེ་འདུས་བྱས་རང་རང་་་་གི་སྟེང་དུ་སྐད་ཅིག་མ་རེ་བཤད་དུ་ཡོད་པ་དེས་ཤེས་པའི་ཕྱིར། དེར་ཐལ། སྐད་ཅིག་མའི་དོན་གཞན་ལ་བྱེད་ཚུལ་མང་བའི་ཕྱིར། དེར་ཐལ། དྲང་ངེས་མཆན་དུའང་བཤད་པའི་ཕྱིར། དེས་ན་འདུས་བྱས་ལ་སྐད་ཅིག་མས་ཁྱབ་ཀྱང་སྐད་ཅིག་སྐད་ཅིག་གིས་འཇིག་པ་དང་འཇིག་པ་སོགས་ལ་བྱེད་མི་དགོས་སམ་སྙམ་མོ་ཟེར་ན། དཔྱོད་ལྡན་དག་གིས་དེའང་འཐད་པར་མིན་སྙམ་སྟེ། འདུས་བྱས་ལ་སྐད་ཅིག་མས་ཁྱབ་པ་ངོས་འཛིན་མི་ནུས་པའི་ཕྱིར། དེར་ཐལ། མཆིམས་ཊཱིཀ་ལས། འདིས་སེམས་སེམས་བྱུང་སྒྲ་དང་མེ་ལྕེ་དང་གློག་དང་འབབ་ཆུ་ལས་གཞན་སྐད་ཅིག་མར་མི་འདོད་ཀྱི་འཇིག་རྒྱུ་དང་ཕྲད་ནས་མི་རྟག་པར་འདོད།ཅེས་པའི་དོན་དྲང་ངེས་མཆན་དུའང་བསྟན་པས་དཔྱད་ན། ཁོ་ན་རེ། འདུས་བྱས་ལ་སྐད་ཅིག་མས་ཁྱབ་པ་ཁས་ལེན་ནམ་སྙམ་སྟེ། དེ་ལ་མཁས་པ་དུ་མས་རྗོད་པར་བྱེད་པ་འདྲ་བའི་ཕྱིར། དེར་ཐལ། གང་སྤེལ་ལས། སྐད་ཅིག་མའི་སྒྲ་དོན་དུ་མའི་རྗོད་པར་བྱེད་པ་ཡིན་པར་འདྲ་བ་ནི། ཞེས་གསུངས་པ་དག་གོ།སྐད་ཅིག་མའི་དོན་འཇིག་པ་ཁོ་ནར་མི་བྱེད་པས་འདུས་བྱས་ལ་སྐད་ཅིག་མས་་་་ཁྱབ་པ་ར་སྒྲུབ་ནུས་སོ་ཞེ་ན། སློབ་དཔོན་གྱིས་སྐད་ཅིག་མའི་དོན་འཇིག་པ་ཁོ་ནར་བཤད་དགོས་པར་ཐལ། བདག་ཉིད་དངོས་པོ་དེ་མ་ཐག་འཇིག་པ་ལ་འདུས་བྱས་ཐམས་ཅད་མཚུངས་དགོས་པའི་ཕྱིར། ཞེས་གསུངས་པ་ལ ཁ་ཅིག སློབ་དཔོན་ལྟར་ན་ཡང་དཀའ་སྟེ། འདུས་བྱས་ཐམས་ཅད་འཇིག་པ་ཡིན་ཞེ་ན་མི་འཇིག་པའི་འདུས་བྱས་གཅིག་ཀྱང་མེད་པར་འགྱུར་ལ། བུམ་པ་འཇིག་མི་འཇིག་གང་ཡིན་ཞེ་ན་དཔྱད་པའི་རྣམ་གྲངས་སོ། །ཡང་སྐད་ཅིག་མའི་དོན་དུས་མཐའ་ལ་འཇོག་པ་སུས་ཀྱང་མི་འདོད་་་་་་་320 ་

མཛོད་གནས་བཞི་པ།པར་འདྲ་སྟེ། གཞན་དུ་ན་དེའི་ལུགས་ལ་ལོ་དང་བསྐལ་བ་སོགས་མེད་པར་འགྱུར་བའི་ཕྱིར་ཟེར་ན། དེ་ནི་ཁས་ལེན་པར་མི་བྱ་སྟེ། ཡིག་ཆར། སྐད་ཅིག་གི་དོན་དུས་མཐའ་ལ་འདོད་པ་མི་རིགས་ཏེ། ལོ་སོགས་ཡོད་པའི་ཕྱིར། ཞེས་པས་སྐད་ཅིག་གི་དོན་དུས་མཐར་འདོད་པ་ཡོད་པར་གསལ་བས་དེ་གནས་མ་བུ་བ་་་་མིན་ན་གཞན་བཤད་དཀའ་བའི་ཕྱིར་ཟེར་རོ། །དེའི་ལུགས་ལ་སྐད་ཅིག་མ་ཡིན་ན་དུས་མཐའ་ཁོ་ནར་འདོད་པས་ཁྱབ་པར་ཐལ། དེའི་ཕྱིར་ན་དཔྱད་དགོས་ཤིག་ཡོད་ཟེར་རོ། །གནས་མ་བུ་བའི་ལུགས་དེར་བུམ་པའི་འཇིག་རྒྱུ་ཡོད་ན་བུམ་པ་འཇིག་བྱེད་ཡོད་དགོས་སམ་སྙམ་སྟེ། ཡིག་ཆར། ཁ་ཅིག་ན་རེ། བུམ་པའི་འཇིག་རྒྱུ་ཡོད་པར་ཐལ། ཐོ་བས་བུམ་པའི་དབྱིབས་དང་མདོག་གཞན་དུ་བྱེད་པའི་ཕྱིར་ཟེར་ན། འོ་ན་རྫ་བུམ་སྐྱེད་བྱེད་ཀྱི་རྒྱུ་མེ་ལྕེ་ཡང་རྫ་བུམ་འཇིག་བྱེད་ཡིན་པར་ཐལ། རྫ་བུམ་མེ་དེ་དང་འབྲལ་བས་ཁ་དོག་གཞན་དུ་བྱས་པའི་ཕྱིར། ཞེས་དོན་དེ་ཁས་བླངས་འགོག་ཚུལ་གྱིས་ཤེས་པའི་ཕྱིར་ན། ཕྱོགས་སྔ་དེས་འདོད་ཅེས་བརྗོད་ན། རྫ་བུམ་སྐྱེད་བྱེད་ཀྱི་མེ་ལྕེ་དེ་རྫ་བུམ་འཇིག་བྱེད་དང་སྐྱེད་བྱེད་གཉིས་ཀར་ཐལ། དེའི་ཕྱིར། འདོད་ན། དེ་ལ་ཕན་བྱེད་དང་གནོད་བྱེད་གཉིས་ཀར་ཐལ་ལོ། །རྩ་བར། རྒྱུ་ཡང་འཇིག་པ་བོར་འགྱུར་རོ། །ཞེས་གསལ་ལོ་ཞེ་ན། བྱེ་སྨྲ་སྤྱིས་འདུས་བྱས་ལ་སྐད་ཅིག་མས་ཁྱབ་པར་འདོད་ནའང་དཀའ་སྟེ། མི་རྟག་པ་ལ་དང་བོ་སྐྱེ་དེའི་འོག་ཏུ་འཇུག་པས་བྱ་བ་བྱེད་པར་གསུངས་པས་མཛོད་རང་གི་ལུགས་ལ་འདུས་བྱས་ལ་སྐད་ཅིག་མས་ཁྱབ་མ་་ཁྱབ་དཔྱད་དགོས་ཡོད་ཟེར་རོ། །བྱེ་བྲག་ཏུ་སྨྲ་བས་ལུས་ཀྱི་རིག་བྱེད་ཁ་དོག་ལས་རྫས་ཐ་དད་པའི་་་་་་་་་་དབྱིབས་སུ་འདོད་པ་ལ། མདོ་སྡེ་བ་ན་རེ། དབྱིབས་གཅིག་པ་དེ་ཉིད་མིག་ཤེས་ཀྱིས་མཐོང་ལ་ལུས་ཀྱི་དབང་བོས་རེག་ན་ལུས་ཀྱི་རྣམ་ཤེས་ཀྱིས་ཀྱང་ཤེས་པའི་་་་321 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར། སྐྱེ་མཆེད་ཀྱི་གཟུགས་གཅིག་དབང་བོ་གཉིས་ཀྱི་དབྱིབས་དང་རེག་བྱའི་རྡུལ་ཕྲ་རབ་བཀོད་པ་ལ་རེག་བྱའི་དབྱིབས་སུ་འདོགས་པའི་ཕྱིར་ཏེ། དེ་གཉིས་ལས་རྫས་གཞན་པ་ནི་མེད་དོ། །ཞེས་འགྲེལ་བ་སོགས་སུ་བརྗོད་པ་ལ། ཡིག་ཆའི་གསུངས་ཚུལ་ནི་མདོ་སྡེ་བས་དབྱིབས་རྫས་སུ་མེད་པར་བསྟན་ཏེ། དེ་ཉིད་ལས།མདོ་སྡེ་བ་ན་རེ། དབྱིབས་རྫས་སུ་མེད་དེ། ནས། གལ་ཏེ་རྫས་སུ་ཡོད་ན་མིག་དང་ལུས་ཀྱི་དབང་བོ་གཉིས་ཀྱིས་གཟུང་བར་འགྱུར་བར་ཐལ། མིག་ལ་བརྟེན་ནས་ཀྱང་ཤེས་ལུས་ལ་བརྟེན་ཀྱང་ཤེས་པའི་ཕྱིར། རྩ་བར། གཉིས་གཟུང་འགྱུར་ཏེ། ཞེས་སོགས་གསུངས་པ་ལ། གཞན་ཡང་དེ་ཉིད་ལས། གཞན་ཡང་།དབྱིབས་རྫས་སུ་མེད་པར་ཐལ། དེ་རྫས་སུ་ཡོད་ན་རྡུལ་ཕྲ་རབ་ལ་ཡོད་དགོས་པ་ལ་དེ་ལ་རིང་ཐུང་སོགས་མེད་པའི་ཕྱིར་ཏེ། དེ་ཆ་མེད་ཡིན་པའི་ཕྱིར། རྩ་བར། རྡུལ་ལ་མེད། ཅེས་སྒྲུབ་བྱེད་བརྒྱ་ཕྲག་ཡོད་བྱས་པ་ལ། དོན་འདི་དག་དང་བྱས་ཚེ་རྡུལ་ཕྲ་རབ་ལ་དབྱིབས་མེད་པར་འདྲ་བ་ཞིག་གསུངས་པས་དྲང་་་་་ངེས་མཐའ་དཔྱོད་དུ་རྡུལ་ཕྲ་རབ་ལ་དབྱིབས་ཡོད་པར་བསྟན་ལ་གཞན་གཞུང་་་དུ་མར་སྣང་ངོ་ཞེ་ན། ཁ་ཅིག རྡུལ་ཕྲ་རབ་ལ་དབྱིབས་འདོད་པ་ནི་ཆེས་མི་རིགས་ཏེ། འགྲེལ་བ་མངོན་པའི་རྒྱན་ལས། རྡུལ་ཕྲ་རབ་ལ་དབྱིབས་ཡོད་པ་དེ་ལྟའང་མ་ཡིན་ཏེ། ཆ་དང་བཅས་པར་ཐལ་བའི་ཕྱིར་རོ། །ཞེས་བྱུང་ངོ་། །ཁ་ཅིག རྡུལ་ཕྲ་རབ་ལ་དབྱིབས་ཡོད་ན་དབྱིབས་བརྒྱད་ཀ་ཡོད་དགོས་པར་ཐལ།དེའི་ཕྱིར། འདོད་མི་ནུས་ཏེ། དེ་ལ་དབྱིབས་ཡོད་ཀྱང་རིང་བོ་སོགས་ཀྱི་དབྱིབས་མེད་པ་གཞུང་གི་དགོངས་པ་ཡིན་ཏེ། བསེ་བསྡུས་གྲྭའི་རྩོམ་འཕྲོ་ལས།རྡུལ་ཕྲ་རབ་ཀྱི་ཁ་དོག་སྔོན་པོ་དང་དཀར་བོ་སོགས་དུ་མ་ཡོད་ཀྱང་། རྡུལ་ཕྲ་རབ་ཐམས་ཅད་དབྱིབས་ཟླུམ་པོ་ཁོ་ན་ཡིན་གྱི་གཞན་མེད་པའི་ཕྱིར། བྱས་པ་ལ་ཁོ་ན་རེ། མཛོད་ལས། གཉིས་གཟུང་འགྱུར་ཏེ་རྡུལ་ལ་མེད། །ཅེས་བཤད་པ་མི་322 ་

མཛོད་གནས་བཞི་པ།འཐད་པར་ཐལ། རྡུལ་ཕྲ་རབ་ལ་དབྱིབས་ཡོད་པའི་ཕྱིར་ན་མ་ཁྱབ་སྟེ། རྡུལ་ཕྲ་རབ་ལ་རིང་བོ་དང་། ཐུང་ངུ་དང་། གྲུ་བཞི་སོགས་ཀྱི་དབྱིབས་མེད་ཅེས་པའི་དོན་ཡིན་པའི་ཕྱིར་ན། ཡིག་ཆར། ཁ་ཅིག་ན་རེ། རྡུལ་ཕྲ་རབ་ལ་དབྱིབས་མེད་ཟེར་བ་མི་འཐད་པར་ཐལ། རྡུལ་ཕྲ་རབ་དབྱིབས་ཟླུམ་པོ་ཡིན་པའི་ཕྱིར། ཞེས་གསལ་ལོ། །ཨ་ཁུ་ཚང་གི་མཐའ་དཔྱོད་དུ་མདོ་སྡེ་བས་ལུས་དབྱིབས་རིང་བོ་དེ་ཆོས་ཅན། དབང་བོ་གཉིས་ཀྱི་བཟུང་བྱར་འགྱུར་བར་ཐལ། ཁ་དོག་དང་རེག་བྱ་མ་བཏགས་པར་དབང་ཤེས་གཉིས་ཀྱིས་ཤེས་པའི་ཕྱིར། ཡང་དབྱིབས་རྫས་སུ་མེད་དེ། དེའི་རྩོམ་གཞིའི་རྡུལ་ཕྲ་རབ་ལ་དེ་མེད་པའི་ཕྱིར། དེས་ན་ཁ་དོག་དང་རེག་བྱ་ལ་བཏགས་པ་ཡིན་ཟེར་རོ། །ཞེས་གསུངས་པ་ལ། བློ་ལྡན་ཆེན་པོ་བ་རྣམས་ཀྱིས་རྡུལ་ཕྲ་རབ་རྫས་སུ་མེད་པ་ནི་འཐད་པའི་ཕྱོགས་སུ་དཀའ་སྟེ།དེ་རྫས་སུ་གྲུབ་པ་ཡིན་པའི་ཕྱིར། མ་གྲུབ་ན། དེར་ཐལ། མཆིམས་མཛོད་ལས།གཟུགས་ཅན་རྫས་སུ་གྲུབ་པ་ནི་རྡུལ་ཕྲ་རབ་ཁོ་ན་ཡིན་པའི་ཕྱིར་རོ། ཞེས་དང་།ཡང་རྡུལ་ཕྲ་རབ་རྫས་ཡོད་ཡིན་པར་འདྲ་སྟེ། བཅོམ་པ་དང་བློས་ཆ་ཤས་སོ་སོར་བསལ་བ་ན་རང་འཛིན་གྱི་བློ་འདོར་དུ་མི་རུང་བ་ཡིན་པའི་ཕྱིར། ཁྱབ་སྟེ།དེ་རྫས་ཡོད་ཀྱི་དོན་དུ་ཡིན་སྙམ་ལ། མ་གྲུབ་ན། ཤིན་ཏུ་མི་རིགས་ཏེ། གྲུབ་མཐའ་རིན་འཕྲེང་ལས། བཅོམ་པའམ་བློས་ཆ་ཤས་སོ་སོར་བསལ་བ་ན་རང་འཛིན་གྱི་བློ་འདོར་དུ་མི་རུང་བའི་ཆོས་སུ་དམིགས་པ་དེ། དོན་དམ་བདེན་པའི་མཚན་ཉིད། མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་། ཤེས་པ་སྐད་ཅིག་ཆ་མེད་དང་། འདུས་མ་བྱས་ཀྱི་ནམ་མཁའ་ལྟ་བུ་ཡིན་པའི་ཕྱིར། ཞེས་གསུངས་ལ། དེས་ན་རྡུལ་ཕྲ་རབ་རྫས་ཡོད་དུ་དམིགས་པའི་ཕྱིར་ཟེར་ན། ཁ་ཅིག གཟུགས་དེ་དོན་དམ་བདེན་པ་དང་རྫས་ཡོད་དུ་ཁས་ལེན་པ་ལ་ཉེས་པ་མེད་པར་འདྲ་སྟེ། དེའི་ཆ་ཤས་སོ་སོར་བསལ་བ་ན་རང་འཛིན་གྱི་བློ་འདོར་དུ་323 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མི་རུང་བའིརྩོཕྱིར། དེར་ཐལ། འདི་ནི་གཟུགས་སོ་སྙམ་པའི་བློའི་འཇུག་པ་མི་འདོར་བའི་ཕྱིར། ཁོ་ན་རེ། དེས་ན་དབྱིབས་ཀྱང་རྫས་སུ་ཁས་ལེན་ཆོག་པར་ཐལ། དེའི་ཕྱིར། འདོད་མི་ནུས་ཏེ། ཨ་ཁུ་རིན་པོ་ཆེས། ཡང་དབྱིབས་རྫས་སུ་མེད་དེ། ཞེས་བཤད་ཚུལ་ལ་དོན་ཆེ་བས་སོ །ཁ་ཅིག ་བྱེ་བྲག་ཏུ་སྨྲ་བས་རྣམ་པར་རིག་བྱེད་ཀྱི་གཟུགས་དེ་ཁ་དོག་ལས་རྫས་ཐ་དད་དུ་འདོད་པར་འདྲ་སྟེ། མངོན་པའི་རྒྱན་དུ་གསུངས་ཡོད་པར་མངོན་པའི་ཕྱིར་ཏེ། དེ་ཉིད་ལས། བྱེ་བྲག་ཏུ་སྨྲ་བས་ལུས་ཀྱི་རིག་བྱེད་ཁ་དོག་ལས་རྫས་ཐ་དད་པའི་དབྱིབས་སུ་འདོད་པ་ལ། ཞེས་གསུངས་པ་ལ། ཁོ་ན་རེ།རིག་བྱེད་ཀྱི་གཟུགས་དེ་རྫས་ཡོད་ཀྱི་དབྱིབས་ཡིན་པར་ཐལ། ཁ་དོག་ལས་རྫས་ཐ་དད་པའི་དབྱིབས་ཡིན་པ་དེའི་ཕྱིར། ཡང་ན། དོན་སྨྲ་བའི་ལུགས་འདི་ལ་དབྱིབས་རྫས་སུ་མེད་པ་ནི་ལེགས་པར་མ་མཐོང་བ་ཡིན་པར་འདྲ་སྟེ། མངོན་པའི་རྒྱན་ལས། །དེའི་ཕྱིར་དབྱིབས་རྫས་སུ་གཏན་ནས་ཀྱང་མ་གྲུབ་པོ་ཞེས་བྱ་བ་ནི་དོན་སྨྲ་བ་ལ་ལེགས་པར་མ་མཐོང་ངོ་། །ཞེས་བྱ་བ་ལ་བརྟག་ན་རྡུལ་ཕྲ་རབ་ལས་གཞན་པའི་རྫས་ཡོད་དུ་གྲུབ་པར་འདྲའོ་ཟེར་ན། གཞན་དག་ན་རེ།དབྱིབས་ལ་རྫས་སུ་ཁས་ལེན་པ་ནི་མངོན་པའི་རྒྱན་གྱི་དགོངས་པ་ལས་གཞན་དུ་འགྲོ་བར་འདྲ་སྟེ། མངོན་པའི་རྒྱན་ལས། གཞན་ཡང་དབྱིབས་རྫས་སུ་ཡོད་ན་རྡུལ་ཕྲ་རབ་ལ་དབྱིབས་ཡོད་པར་འགྱུར་ཏེ། གཟུགས་ཅན་རྫས་སུ་གྲུབ་པ་ནི་རྡུལ་ཕྲ་རབ་ཁོ་ན་ཡིན་པའི་ཕྱིར་རོ། །ཞེས་གསུངས་ཟེར།ཁ་ཅིག བསམ་གཏན་བཞི་བར་ངག་གི་རྣམ་པར་རིག་བྱེད་ཀྱི་སྒྲ་ཡོད་པར་ཐལ། དེར་རྗོད་བྱེད་ཀྱི་སྒྲ་ཡོད་པའི་ཕྱིར། ཁྱབ་སྟེ། ངག་གི་རྣམ་པར་རིག་བྱེད་ཀྱི་སྒྲ་དང་རྗོད་བྱེད་ཀྱི་སྒྲ་དོན་གཅིག་པའི་ཕྱིར། མ་གྲུབ་ན། དེར་ཐལ།སེམས་ཅན་དུ་སྟོན་པའི་སྒྲ་ལ་ངག་གི་རྣམ་པར་རིག་བྱེད་ཀྱི་སྒྲས་ཁྱབ་པར་་་་་་་་་་ ༼324 ་

མཛོད་གནས་བཞི་པ། ་བཤད་ཆོག་པའི་ཕྱིར། དེར་ཐལ། རང་འགྲེལ་ལས། སེམས་ཅན་དུ་སྟོན་པ་ནི་ངག་གི་རྣམ་པར་རིག་་བྱེད་ཀྱི་སྒྲའོ། །ཞེས་དང་། ཡང་དེ་ཉིད་ལས། སྒྲ་ཙམ་ཁོ་ན་ནི་ངག་མིན་གྱི་སྒྲ་གང་གི་དོན་གོ་བར་འགྱུར་བའི་སྒྲ་དེ་ངག་ཡིན་ནོ། །ཞེས་གསུངས་པས་ཁྱབ་མཐའ་འཛིན་པའོ་ཞེ་ན། གཞན་ཡང་། བསམ་གཏན་བཞི་བར་ལུས་ངག་གི་རིག་བྱེད་ཡོད་པར་འདྲ་སྟེ། དེར་སེམས་པའི་ལས་ཀྱིས་བསྐྱེད་པའི་ལུས་ངག་གི་རིག་བྱེད་ཡོད་པའི་ཕྱིར། མ་གྲུབ་ན། ས་དེར་སེམས་པའི་ལས་མེད་པར་ཐལ། དེའི་རྒྱུས་ཀུན་སློང་བྱས་ནས་དེའི་དུས་ཀྱི་ཀུན་སློང་མེད་པའི་ཕྱིར། དེར་ཐལ། དེར་བསམ་པའི་ལས་མེད་པའི་ཕྱིར། ཁྱབ་སྟེ། འགྲེལ་བ་མངོན་པའི་རྒྱན་ལས། སེམས་པ་དང་བསམ་པའི་ལས་ནི་རིམ་པ་ལྟར་རྒྱུ་དང་དུས་ཀྱི་ཀུན་སློང་གི་དབང་དུ་མཛད་ནས་གསུངས་པ་ཡིན་ལ། ལུས་ངག་ལས་སུ་གསུངས་པ་ནི། སེམས་པ་དེ་མཐར་ཕྱིན་པར་བྱེད་པའི་ཕྱིར་ལས་སུ་བཏགས་ནས་གསུངས་པ་ཡིན་གྱི་ཐམས་ཅད་དུའང་སེམས་པ་ཉིད་ལས་ཡིན་ནོ་ཞེས་བྱ་་་་་བར་འདོད་ལ། དོན་འདི་ནི་ཐེག་པ་གོང་མ་ཐམས་ཅད་ཀྱང་བཞེད་པ་ཡིན་ནོ། །ཞེས་གསུངས་པ་དང་། རྩ་བ་ལས་ཀྱང་དེས་བསྐྱེད་ལུས་དང་ངག་གི་ལས། །ཞེས་སོ་ཟེར་བ་སོགས་ལ་དཔྱད།རྣམ་རིག་མ་ཡིན་པའི་གཟུགས་ནི་མདོ་ལས། གནས་གསུམ་གྱི་གཟུགས་ཀྱིས་གཟུགས་ཐམས་ཅད་བསྡུས་ཏེ་བསྟན་དུ་ཡོད་ལ་ཐོགས་པ་དང་བཅས་པའི་་་གཟུགས་ཀྱང་ཡོད་བསྟན་དུ་མེད་ལ་ཐོགས་པ་དང་བཅས་པའི་གཟུགས་ཀྱང་་་་་་་ཡོད། བསྟན་དུ་ཡང་མེད་ལ་ཐོགས་པ་ཡང་མེད་པའི་གཟུགས་ཀྱང་ཡོད་དོ། །ཞེས་གསལ་བོ་བསྟན་པ་ལ། དེས་ན་ཟག་མེད་ཀྱི་སྡོམ་པ་ལ་རྣམ་རིག་མ་ཡིན་པའི་གཟུགས་སུ་འདོད་པས་རང་གི་རྟེན་གཞི་འབྱུང་བ་ཆེན་པོ་བཞི་ལས་སྐྱེས་་་་་པར་འདོད་དགོས་སམ་སྟེ། རྩ་བར། འབྱུང་བ་ཆེ་རྣམས་རྒྱུར་བྱས་པ། །དེ་ནི་325 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྣམ་རིག་བྱེད་མིན་བརྗོད། །ཅེས་པས་སོ། །དཔྱོད་ལྡན་ལ་ལ་ན་རེ། གཟུགས་མེད་དགྲ་བཅོམ་པ་ལ་ལྡན་པའི་ཆོས་ཤེས་ཀྱི་ངོ་བོར་གྱུར་བའི་ཟག་མེད་ཀྱི་སྡོམ་་་པ་ཆོས་ཅན། རང་གི་རྟེན་གཞི་འབྱུང་བ་ཆེན་པོ་བཞིས་རྒྱུར་བྱས་པ་ལས་བྱུང་བ་ཡིན་པར་ཐལ། ཁྱོད་ཟག་མེད་ཀྱི་སྡོམ་པ་གང་འབྱུང་འགྱུར་གྱི་གཟུགས་ཀྱང་ཡིན་་པའི་ཕྱིར། འདོད་ན། ཆོས་ཅན། རང་གི་རྟེན་འབྱུང་བ་ཆེན་པོ་བཞི་ལས་སྐྱེས་པར་འདོད་དཀའ་སྟེ། རང་ཉིད་གསར་དུ་སྐྱེས་པའི་རྟེན་གཟུགས་མེད་ས་བའི་འབྱུང་བ་ལས་སྐྱེས་པ་མིན་འདོད་པའི་ས་བའི་འབྱུང་བ་ལས་སྐྱེས་པ་མིན་་་་པའི་ཕྱིར། ཁོ་ན་རེ། དེ་ནི་ས་གང་དུ་གསར་དུ་སྐྱེས་པ་ལ་ས་དེའི་འབྱུང་བ་ལས་སྐྱེས་པ་ཡིན་པའི་ཕྱིར། རྟགས་མ་གྲུབ་ན། དེར་ཐལ། རྩ་བ་ལས རང་གི་འབྱུང་བ་དག་རྒྱུར་བྱས། །ཟག་མེད་གང་དུ་སྐྱེས་པའི་ཡིན། །ཞེས་གསུངས་པ་དང་། ཡིག་ཆ་ལས། ཟག་མེད་ཀྱི་ལུས་ངག་གི་རྣམ་རིག་མ་ཡིན་པའི་དེ་ཆོས་ཅན། ཁམས་གསུམ་སས་བསྡུས་མེད་ཀྱང་རང་གང་དུ་སྐྱེས་པའི་ས་དེའི་འབྱུང་བའི་རྒྱུར་བྱས་པ་ཙམ་ཡིན་ཏེ། ཁྱོད་ཁམས་སུ་མ་གཏོགས་ལ་ཟག་མེད་ཀྱི་འབྱུང་བ་ཡང་མེད་ཀྱང་དེའི་སྟོབས་ཀྱིས་སྐྱེས་པའི་ཕྱིར། ཞེས་གསལ་བར་བསྟན་པ་ལ།ཁོ་ན་རེ། འོ་ན་གཟུགས་མེད་ནས་གསར་དུ་སྐྱེས་པའི་ཟག་མེད་ཀྱི་ལུས་ངག་གི་སྡོམ་པ་ཆོས་ཅན། རང་གང་དུ་སྐྱེས་པའི་ས་དེའི་འབྱུང་བ་ཆེན་པོས་རྒྱུར་བྱས་བ་ཙམ་ལས་སྐྱེས་པ་ཡིན་པར་ཐལ། དེའི་ཕྱིར། འདོད་ན། གཟུགས་མེད་ཁམས་སུ་དེའི་རྟེན་གྱི་འབྱུང་བ་ཡོད་པར་ཐལ། བཤད་མ་ཐག་པའི་སྒྲུབ་བྱེད་རྒྱ་ཆེར་བསྟན་པ་དེའི་ཕྱིར། ཡང་ན་ཟག་མེད་ཀྱི་སྡོམ་པ་ཡིན་ན་སྐྱེད་བྱེད་གཞིའི་འབྱུང་བ་དང་གནས་པ་རྟེན་གྱི་འབྱུང་བ་གཉིས་ཀ་ལས་སྐྱེས་པ་མ་ཡིན་པས་ཁྱབ་པའི་་་ཕྱིར། དེར་ཐལ། རྩ་བར། འདོད་གཏོགས་རྣམ་རིག་མིན་སྐད་ཅིག །ཕྱིན་ཆད་འདས་པའི་འབྱུང་ལས་སྐྱེས། །ཞེས་གསུངས་ཟེར་ན། ཟག་མེད་སྐད་ཅིག་གཉིས་326 ་

མཛོད་གནས་བཞི་པ།པའི་ངོ་བོར་གྱུར་བའི་སྡོམ་པ་ཆོས་ཅན། རང་སྐྱེད་བྱེདཚེགཞིའི་འབྱུང་བ་དང་གནས་པ་རྟེན་གྱི་འབྱུང་བ་གཉིས་ཀ་ལས་སྐྱེས་པ་མ་ཡིན་པར་ཐལ། འདོད་པའི་རྣམ་རིག་མ་ཡིན་པའི་སྐད་ཅིག་གཉིས་པ་ལྟ་བུ་དམིགས་ཀྱིས་བསལ་བའི་དགོས་་པ་ཡོད་པའི་ཕྱིར། འདོད་མི་ནུས་ཏེ། དེ་སྐྱེད་བྱེད་གཞིའི་འབྱུང་བ་དང་གནས་པ་རྟེན་གྱི་འབྱུང་བ་གཉིས་ཀ་ལས་སྐྱེས་པ་ཡིན་པའི་ཕྱིར། དེར་ཐལ། དེའི་རྟེན་གྱི་འབྱུང་བ་ཡོད་པའི་ཕྱིར་ཏེ། ཐ་དད་མིན་ལས་སྐྱེས་ཞེས་སོ། །དེས་ན་ཟག་མེད་སྐད་ཅིག་གཉིས་པ་སྐྱེད་བྱེད་གཞིའི་འབྱུང་བ་ལས་སྐྱེས་པ་ཡིན་ན། དེའི་ཟག་མེད་སྐད་ཅིག་དང་བོའང་སྐྱེད་བྱེད་འབྱུང་བ་ཆེན་པོ་བཞི་ལས་སྐྱེས་པ་ཡིན་པར་ཐལ། དེའི་ཕྱིར། ཁོ་ན་རེ། བཤད་ཚུལ་དེ་དག་ནི་འཐད་པ་མིན་པར་བསམ་སྟེ། ཨ་ཁུ་རིན་པོ་ཆེའི་མཐའ་དཔྱོད་ལས། འདོད་པའི་རྣམ་རིག་མིན་པ་སྐད་ཅིག་གཉིས་པ་སོགས་ནི་སྐྱེད་བྱེད་གཞིའི་འབྱུང་བ་འདས་པ་དང་། གནས་པ་རྟེན་གྱི་འབྱུང་བ་ད་ལྟ་བ་གཉིས་ལས་སྐྱེ་བ་དེ་མ་གཏོགས་པའི་གཟུགས་ཅན་་་ཐམས་ཅད་གནས་པ་རྟེན་གྱི་འབྱུང་བ་ད་ལྟ་བ་གཅིག་བུ་ལས་སྐྱེ་བར་རང་་་་་་་་་་འགྲེལ་སོགས་ལས་གསུངས་པས། ཞེས་གསུངས་ཟབ་མོ་གནང་བ་ལ། དེའང་དཔྱད་པར་བྱ་ན། ཁ་ཅིག ཟག་མེད་སྐད་ཅིག་དང་བོ་དང་གཉིས་པ་སོགས་རིམ་བཞིན་སྐྱེད་བྱེད་གཞིའི་འབྱུང་བ་དང་གནས་པ་རྟེན་གྱི་འབྱུང་བ་ལས་སྐྱེས་་པ་མིན་པ་ནི་དཀའ་སྟེ། དེ་སྐྱེད་བྱེད་གཞིའི་འབྱུང་བ་ལས་སྐྱེས་པ་ཡིན་སྙམ་པའི་ཕྱིར་ཏེ། དེའི་རྟེན་གྱི་འབྱུང་བ་འདས་པའང་ཡོད་ད་ལྟ་བའང་ཡོད་པའི་ཕྱིར། འདས་པ་མ་གྲུབ་ཟེར་ན། གཟུགས་མེད་པའི་རྒྱུད་ཀྱི་ཟག་མེད་ཀྱི་སྡོམ་པ་ཆོས་ཅན། རང་གི་རྟེན་གྱི་འབྱུང་བ་གཞིའི་འབྱུང་བ་འདས་པ་མ་ཡིན་པར་ཐལ།དེའི་ཕྱིར། འདོད་མི་ནུསཇིཏེ། རང་དང་དུས་མཉམ་པ་ལས་སྐྱེས་པ་འཐད་དཀའ་སྟེ། རང་དང་དུས་མཉམ་པའི་ས་གང་གི་འབྱུང་བ་ལས་རྟེན་དུ་བཅས་པ་327 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མིན་པའི་ཕྱིར། དེ་གནས་པ་རྟེན་གྱི་འབྱུང་བ་ལས་སྐྱེས་པ་ཁོ་ན་ཡིན་ན། རང་གི་རྟེན་གྱི་འབྱུང་བ་ད་ལྟ་བ་ལུས་ཀྱི་ཚོགས་པ་ན་ཡོད་པའི་འབྱུང་བ་ལས་སྐྱེས་པ་ཡིན་དགོས་རྒྱུ་ལ་དེའང་འཐད་དཀའ་སྟེ། དེའི་ལུས་ཀྱི་ཚོགས་པ་ན་ཡོད་པའི་འབྱུང་བ་ངོས་འཛིན་དུ་མེད་པའི་ཕྱིར་ཟེར། ཡང་ན་གནས་པ་རྟེན་གྱི་འབྱུང་བ་ལས་སྐྱེས་ཚུལ་ནི། མཆིམས་མཛོད་ལས། སྐྱེས་ཟིན་གནས་པའི་རྟེན་གྱི་འབྱུང་བ་ད་ལྟ་བ་ལུས་ཀྱི་ཚོགས་པ་ན་ཡོད་པ་ལས་ཀྱང་སྐྱེ་བས། ཞེས་པས་འབྱུང་བ་ད་ལྟ་བའི་ལུས་ཀྱི་ཚོགས་པ་ལས་སྐྱེ་དགོས་སམ་ཁྱབ་པར་འཛིན་ན། མཁས་པ་གཞན་གྱིས་དེ་ནི་འགྲེལ་བའི་དགོངས་པ་ཡིན་སྙམ་སྟེ། འགྲེལ་བ་མངོན་པའི་རྒྱན་ལས།བསམ་གཏན་ཟག་མེད་ཀྱི་སྡོམ་པ་ནི་སྤོང་བ་བདུན་ཆར་ཡང་དུས་མཉམ་པ་དང་ད་ལྟ་བའི་འབྱུང་བ་བཞི་ཚན་གཅིག་ཁོ་ན་ལས་སྐྱེ་ལ། ཞེ་ན། ཁ་ཅིག དེའང་ཁྱབ་པར་འཛིན་དཀའ་སྟེ། ཟག་མེད་སྐད་ཅིག་གཉིས་པ་ཕན་ཆད་དེར་དཀའ་བའི་ཕྱིར་ཏེ། ད་ལྟ་བའི་འབྱུང་བ་བཞི་ཚན་ལས་སྐྱེས་པ་མིན་པའི་ཕྱིར་ཏེ། རྟེན་གྱི་འབྱུང་བ་འདས་པ་ལས་སྐྱེས་པ་ཡིན་པའི་ཕྱིར། མ་གྲུབ་ན། ཟག་མེད་སྐད་ཅིག་དང་བོ་དང་གཉིས་པ་གཉིས་ཀ་སྐྱེད་བྱེད་ཀྱི་འབྱུང་བ་འགལ་བར་ཐལ།དེའི་ཕྱིར་ཟེར་བ་མང་བས་དཔྱད་དགོས་སོ། །ཡངན་ཟག་མེད་ཀྱི་སྡོམ་པ་ད་ལྟ་བ་འབྱུང་བ་བཞི་ཚན་གཅིག་ལས་སྐྱེས་པས་ཁྱབ་པར་ངེས་ན་གཟུགས་མེད་དགྲ་་བཅོམ་པའི་རྒྱུད་ཀྱི་ཟག་མེད་ཀྱི་སྡོམ་པ་དེའང་རང་དང་དུས་མཉམ་པའི་འབྱུང་་བ་གང་ལས་སྐྱེས་ཞེ་ན། དེ་གཟུགས་མེད་ཀྱི་དེ་ལས་སྐྱེས་པ་མིན་དེ་དག་ལས་གཞན་པའི་རྒྱུར་བྱས་པའི་འབྱུང་བ་ལས་སྐྱེས་པ་མིན་གཞན་གང་ལ་འབྱུང་བ་་་་་ཆེན་པོ་རྒྱུར་བྱས་ཚུལ་མེད་པའི་ཕྱིར་ཟེར་ན། དྲངས་མ་ཐག་པའི་མཆིམས་ཊཱིཀ་ལས། བསམ་གཏན་ཟག་མེད་ཀྱི་སྡོམ་པ་ནི་སྤོང་བ་བདུན་ཆར་ཡང་དུས་མཉམ་པ་དང་ད་ལྟ་བའི་འབྱུང་བ་བཞི་ཚན་གཅིག་ཁོ་ན་ལས་སྐྱེ་ལ། ཞེས་ཁོ་ནའི་སྒྲ་328 ་

མཛོད་གནས་བཞི་པ།སྨོས་པའི་ཕྱིར་ཟེར་བ་སོགས་ལ།ལུས་ངག་གི་བདུན་སྤངས་པའི་ཟག་མེད་ཀྱི་སྡོམ་པའི་རྟེན་གཞི་ལ་་་་་་་་་་འདོད་པའི་འབྱུང་བ་ཡོད་དམ་མེད། ཁ་ཅིག་ཡོད་པར་སྙམ་སྟེ། ཟག་མེད་གང་དུ་སྐྱེས་པའི་ཡིན། །ཞེས་དང་། མཆིམས་མཛོད་ལས། ཟག་མེད་ཀྱི་ལུས་ངག་ནི་རྟེན་དབང་བཙན་པས་སྡོམ་པ་དེ་གང་དུ་སྐྱེས་པ་ས་དེའི་འབྱུང་བ་དག་ཡིན་ཏེ།ཞེས་གསུངས་པ་ལ། གཟུགས་ཁམས་པའི་རྒྱུད་ཀྱི་ཆོས་ཤེས་ཀྱི་ངོ་བོར་གྱུར་བའི་སྡོམ་པ་ས་གང་གི་འབྱུང་བས་རྒྱུར་བྱས་པ་ཡིན་ཞེ་ན། གཞུང་འདི་ལྟར་ན་གཟུགས་ཁམས་ཀྱི་འབྱུང་བའི་རྟེན་བྱས་པ་ཡིན་ནམ་སྙམ་མོ་ཞེ་ན་དོགས་པའི་་་་་གནས་ཆེ་བས་གོང་སྨོས་བཞིན་གཟུགས་མེད་ལ་དཔྱད་གཞི་ཆེ་སྟེ། མངོན་པའི་རྒྱན་རང་ལས་དེའི་ཕྱིར་ཟེར།འདོད་ཁམས་པའི་རྒྱུད་ལ་ཟག་མེད་ཀྱི་སྡོམ་པ་སྐྱེས་ན་དེ་འདོད་པའི་་་་་་འབྱུང་བ་ལས་སྐྱེས་སོ། །ཞེས་ལེགས་གསུངས་མཛད་པ་ལ། དེའི་རྒྱུར་གྱུར་བའི་འདོད་པའི་འབྱུང་བཞི་ངོས་འཛིན་དེ་དག་ཟེར་རོ། །ཁ་ཅིག རྣམ་པར་རིག་བྱེད་མ་ཡིན་པའི་གཟུགས་ནི་འབྱུང་འགྱུར་དུ་ངེས་པའི་གཟུགས་ཡིན་པ་ནི་་་་་་་་་ཐོགས་བཅས་ཀྱི་གཟུགས་ཡིན་པར་སེམས་ཏེ། ཐོགས་དང་བཅས་པ་གཟུགས་ཅན་བཅུ། །ཞེས་གསུངས་དང་། ཡང་ན། ཐོགས་པ་མེད་པའི་གཟུགས་ཡོད་མིན། །ཞེས་གསུངས་པ་དང་། རིགས་པས་ཀྱང་སྒྲུབ་ཚུལ་འཆད་པར་འགྱུར་ན།ལུང་དང་བོ་ལ་ལན་མདོ་ལས་བཤད་ཆོག་པའི་ཕྱིར་ཏེ། གཟུགས་རྣམ་པ་གསུམ་མདོ་ལས་གསུངས་ཏེ། དེ་ལས། གནས་གསུམ་གྱི་གཟུགས་ཀྱི་གཟུགས་ཐམས་ཅད་བསྡུས་པ་ཡིན་ཏེ། བསྟན་དུ་ཡོད་ལ་ཐོགས་པ་དང་བཅས་པའི་གཟུགས་ཀྱང་ཡོད། བསྟན་དུ་མེད་ལ་ཐོགས་པ་དང་བཅས་པའི་གཟུགས་ཀྱང་ཡོད།བསྟན་དུ་ཡང་མེད་ལ་ཐོགས་པ་ཡང་མེད་པའི་གཟུགས་ནི་རིག་བྱེད་མིན་པ་ལས་329 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཞན་མེད་པའི་ཕྱིར། ཞེས་གསུངས་ཟེར། ལུང་ཕྱི་མ་ལུགས་འདི་ལྟར་ན་དངོས་གནས་པར་འདོད་པ་མིན་སྙམ་སྟེ། གོང་མའི་གསུང་ཚུལ་ཁོ་ནར་གནས་ཟེར་རོ།།ཁ་ཅིག ལུས་ངག་གི་ལས་ཀྱི་ངོ་བོར་གྱུར་བའི་ཟག་མེད་དེ་བསམ་པའི་ལས་སུ་འཇོག་ཟེར་ན། ཁོ་ན་རེ། ཆོས་ཅན། སེམས་པའི་ལས་ཀྱིས་ཀུན་སློང་བྱས་པའི་ལས་ཡིན་པར་ཐལ། ཁྱོད་ལུས་ཀྱི་ལས་དང་ངག་གི་ལས་ཅི་རིགས་སུ་ངེས་པའི་ཕྱིར། ཁྱབ་སྟེ། དེས་སྐྱེད་ལུས་དང་ངག་གི་ལས། །ཞེས་ཤེས་པར་བྱ་བ་སླ་བས་སོ་ཞེ་ན། གཟུགས་མེད་དགྲ་བཅོམ་པའི་རྒྱུད་ཀྱི་རྗེས་ཤེས་ཀྱི་ངོ་བོར་གྱུར་བའི་ལུས་ངག་སོགས་ཆོས་ཅན། སེམས་པའི་ལས་ཀྱིས་ཀུན་སློང་བྱས་པ་ཡིན་པར་ཐལ། དེའི་ཕྱིར། འདོད་མི་ནུས་ཏེ། ཁམས་གསུམ་གང་གི་སེམས་པའི་ལས་ཀྱིས་ཀུན་སློང་བྱས་པ་མིན་པའི་ཕྱིར་ན་རིགས་པའི་མིང་ཅན་དུ་བཏགས་་་་་པའི་ཁ་ཅིག་གིས། དེས་བསྐྱེད་ལུས་དང་ངག་གི་ལས། །ཞེས་པས་སེམས་ང།འི་ལས་ཀྱིས་རིག་བྱེད་ཀྱི་ལུས་ངག་བསྐྱེད་པ་ལ་བཤད་དགོས་སོ་ཞེ་ན་དཔྱད་པའི་་་་རྣམ་གྲངས་མང་ཞིང་ཡི་གེ་མང་བས་མ་བྲིས།བསྟན་མེད་ཐོགས་མེད་ཀྱི་གཟུགས་ཡིན་ན་རྣམ་རིག་མ་ཡིན་པའི་་་་་་་་་་་གཟུགས་ཡིན་པས་ཁྱབ་པའི་ཕྱིར་བྱས་པ་ལ། ཁ་ཅིག་ན་རེ། ཆོས་ཀྱི་སྐྱེ་མཆེད་པའི་གཟུགས་ཡིན་ན་དེ་ཡིན་པས་ཁྱབ་པར་ཐལ། དེའི་ཕྱིར། འདོད་ན། ས་གཞི་ཐམས་ཅད་ཆུས་གང་བར་མོས་པའི་ཟད་པར་གྱི་ཏིང་ངེ་འཛིན་གྱི་ཡུལ་དུ་་་་གྱུར་བའི་ས་གཞི་ཐམས་ཅད་ཆུས་གང་བར་སྣང་བ་ཆོས་ཅན། རྣམ་རིག་མ་ཡིན་པའི་གཟུགས་ཡིན་པར་ཐལ། བསྟན་མེད་ཐོགས་མེད་ཀྱི་གཟུགས་ཡིན་པའི་ཕྱིར།མ་ཁྱབ་ཟེར་ན། ཁྱབ་པ་ཡོད་པར་ཐལ། འགྲེལ་བ་མངོན་པའི་རྒྱན་ལས།བསྟན་དུ་ཡང་མེད་ལ་ཐོགས་པའང་མེད་པའི་གཟུགས་ནི་རིག་བྱེད་མིན་པ་ལས་་གཞན་མེད་པའི་ཕྱིར། ཞེས་གསུངས་པའི་ཕྱིར། ཡང་གནས་དང་བོ་གཉིས་ལ་330 ་

མཛོད་གནས་བཞི་པ།ཆོས་ཀྱི་སྐྱེ་མཆེད་པའི་གཟུགས་སུ་གསུངས་པས་སྐབས་འདི་དང་དཔྱད་གཞི་་་་་་་མང་ངོ་ །རྣམ་རིག་མ་ཡིན་པའི་གཟུགས་ཡིན་ན་ཁྱད་པར་གསུམ་ག་ཚང་བས་་་་་་་ཁྱབ་པའི་ཕྱིར་བྱས་པ་ལ། ཁོ་ན་རེ། སྡུག་བསྔལ་ཆོས་བཟོད་ཀྱི་ཚོགས་པར་གཏོགས་པའི་ཟག་མེད་ཀྱི་སྡོམ་པ་ཆོས་ཅན། མ་ཟིན་པ་དང་རྒྱུ་མཐུན་ལས་བྱུང་བ་དང་སེམས་ཅན་དུ་སྟོན་པའི་ཁྱད་པར་གསུམ་ཚང་བར་ཐལ། རྣམ་རིག་མ་ཡིན་པའི་གཟུགས་ཡིན་པའི་ཕྱིར། ཁྱབ་སྟེ། ཡིག་ཆར། རྣམ་རིག་མ་ཡིན་པའི་གཟུགས་ཆོས་ཅན། ཁྱད་ཆོས་གསུམ་དང་ལྡན་ཏེ་མ་ཟིན་པ་དང་རྒྱུ་མཐུན་ལས་བྱུང་བ་དང་སེམས་ཅན་དུ་སྟོན་པ་གསུམ་དང་ལྡན་པའི་ཕྱིར། ཞེས་དང་། རྩ་བར། རྣམ་རིག་བྱེད་མིན་མ་ཟིན་དང་། །རྒྱུ་མཐུན་ལས་བྱུང་སེམས་ཅན་སྟོན། །ཞེས་བྱུང་ངོ་། །རྩ་བར་འདོད་ན། སྡུག་བསྔལ་ཆོས་བཟོད་ཀྱི་ཚོགས་པར་གཏོགས་པའི་ཟག་མེད་ཀྱི་སྡོམ་པ་ཆོས་ཅན། རྒྱུ་མཐུན་ལས་བྱུང་བ་ཡིན་པར་ཐལ། ཁྱད་པར་གསུམ་ག་ཚང་ཚུལ་དེའི་ཕྱིར། འདོད་ན། དེའི་སྐལ་མཉམ་གྱི་རྒྱུ་ཡོད་པར་ཐལ། དེའི་ཕྱིར། འདོད་མི་ནུས་ཏེ། ཟག་མེད་སྐད་ཅིག་དང་བོ་ཡིན་པའི་ཕྱིར། འཕགས་ནི་དང་བོ་འདས་དང་མིན། །ཞེས་དང་། ཡང་ན་དེའི་རིགས་མཐུན་གྱི་རྒྱུ་ལས་བྱུང་ཚུལ་མི་སྲིད་པ་འདྲའོ་ཞེ་ན། ཁ་ཅིག སྡུག་བསྔལ་ཆོས་བཟོད་ལ་ཆ་དྲུག་ཅུ་རེ་ལྔ་ཕྱེས་ནས་སྔ་མ་སྔ་མ་ཕྱི་མ་ཕྱི་མའི་རྒྱུ་་་་་་་་་་མཐུན་གྱི་རྒྱུ་ཡིན་ནམ་སྙམ་སྟེ། དེའི་རྒྱུ་གང་ཞིག་དེ་ལས་གཞན་གོ་ཚུལ་མེད་པའི་ཕྱིར་ཞེ་ན། འདོད་སྙམ་མོ་ཟེར་པ་དེ་བས་ཀྱང་མི་གཟུང་སྟེ་ཟག་མེད་སྐད་ཅིག་དང་བོ་ལ་རྒྱུ་མཐུན་གྱི་རྒྱུ་མེད་པར་འདིའི་གྲུབ་མཐའ་ལ་ཕྱོགས་པ་ཙམ་་་་་་་གྱིས་ཤེས་ནུས་པའི་ཕྱིར་ཟེར། ཡང་སྡུག་བསྔལ་ཆོས་བཟོད་ལ་ཆ་དྲུག་ཅུ་རེ་ལྔ་ཕྱེ་བའི་ཆ་རེ་རེ་ནས་བར་ཆད་མེད་ལམ་ཡིན་ནམ་མིན། ཕྱི་མ་ལྟར་ན་འཐད་331 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དཀའ་སྟེ། རང་འགྲེལ་སོགས་ལས་གསུངས་པ་ལྟར་སྤོང་བའི་གཉེན་པོ་ནི་བར་ཆད་མེད་ལམ་ཐམས་ཅད་དོ། །ཞེས་བྱ་བར་ཡོད་ལ། དང་བོ་ལྟར་ན་ཤེས་བཟོད་སྐད་ཅིག་མ་བཅུ་དྲུག་གསུངས་པ་གྲངས་མ་ངེས་པ་ཁོ་ནར་འགྱུར་བ་དང་།དུས་མཐའི་སྐད་ཅིག་མའི་ངོ་བོར་གྱུར་བའི་བར་ཆད་མེད་ལམ་ཡང་ཐལ་བས་སོ་ཞེ་ན་དཔྱད་པའི་སྒོ་ཆེ་བར་ཡོད་པ་དམ་པ་མཆོག་གི་བཀའ་ལུང་ཐོས་སོ། །ཁོ་ན་རེ། རྣམ་རིག་མིན་པའི་གཟུགས་དེ་སྐལ་མཉམ་གྱི་རྒྱུ་ལས་སྐྱེས་པ་ནི་རྩ་འགྲེལ་གྱི་དགོངས་པ་ཁོ་ནར་གནས་ཏེ། འགྲེལ་བ་མངོན་པའི་རྒྱན་ལས། དེ་ཡང་རྣམ་པར་རིག་བྱེད་མིན་པ་དེའི་རང་གི་ངོ་བོ་རྡུལ་ཕྲན་བསགས་པའི་གཟུགས་མ་ཡིན་པས་ཡུལ་ན་མི་གནས་ཤིང་ཕན་གནོད་ཀྱིས་ཚོར་བ་བདེ་སྡུག་ལ་སོགས་པ་སེམས་སེམས་བྱུང་གི་རྟེན་མ་ཡིན་པས་མ་ཟིན་པ་དང་། སྐལ་མཉམ་གྱི་རྒྱུ་ལས་སྐྱེས་པའི་ཕྱིར་རྒྱུ་མཐུན་ལས་བྱུང་བ་ཡིན་གྱི་རྣམ་སྨིན་དང་རྒྱས་བྱུང་ནི་མ་ཡིན་ཏེ།རིམ་པ་ལྟར་དགེ་མི་དགེར་ངེས་པས་ལུང་མ་བསྟན་མ་ཡིན་པའི་ཕྱིར། ཞེས་རྒྱ་ཆེར་གསུངས་སོ། །དེས་ན་ཟག་མེད་སྐད་ཅིག་དང་བོའི་ཚོགས་པར་གཏོགས་པའི་སྡོམ་པ་དེའང་སྐལ་མཉམ་གྱི་རྒྱུ་ལས་བྱུང་བ་ཁས་ལེན་དགོས་སམ་ཞེ་ན་དེ་་་ནི་ཆེས་མི་རིགས་ཏེ། མཆིམས་ཊཱིཀ་ལས། དང་བོ་འཕགས་པ་ནི་སྡུག་བསྔལ་ལ་ཆོས་ཤེས་པའི་བཟོད་པའི་སྐད་ཅིག་མ་དང་བོ་སྟེ་དེའི་སེམས་དང་སེམས་ལས་་་་་བྱུང་བ་ནི་རིམ་པ་བཞིན་དུ་རྣམ་སྨིན་དང་ཀུན་འགྲོའི་རྒྱུ་དེ་གཉིས་དང་སྐལ་་་་་་་མཉམ་གྱི་རྒྱུ་མ་གཏོགས་པ་ལྷག་མ་གསུམ་ལས་སྐྱེ་སྟེ། སྐལ་མཉམ་ལས་མི་སྐྱེ་བ་ནི་འཇིག་རྟེན་ཆོས་མཆོག་མན་ཆད་ཟག་བཅས་ཡིན་པས་རིགས་འདྲ་སྔོན་དུ་མ་་སོང་བས། དེ་དག་ནི་རྒྱུ་མཐུན་ལས་མ་བྱུང་བས་རིས་མི་འདྲ་བའི་ཕྱིར་རོ། །ཞེས་ལེགས་གསུང་བླ་མེད་མཛད་དོ། །འདོད་པ་ན་སྒྲིབ་གཟུགས་ཡོད་དམ་མེད་ཅེ་ན་ཁ་ཅིག་མེད་པར་སེམས་་་332 ་

མཛོད་གནས་བཞི་པ།ཏེ། དེའི་རྒྱུ་མཚན་འདོད་པར་སྒྲིབ་ལུང་མ་བསྟན་གྱི་སྒོམ་སྤང་མེད་པས་ཡིན་པར་གོ་སྟེ། གང་ཕྱིར་ཀུན་སློང་མེད་ཅེས་ཞེས་སོ་ཞེ་ན་དཔྱད་པའི་གྲངས་ཙམ་ཞིག་གོ།རྒྱུའི་ཀུན་སློང་ཉོན་མོངས་ཅན་གྱི་རྒྱུས་ཀུན་སློང་བྱས་པའི་ལས་ཡིན་ན་་་ཉོན་མོངས་ཅན་ཡིན་པས་ཁྱབ་པ་སྔར་མཆིམས་མཛོད་ཀྱིས་བསྒྲུབ་ཚུལ་སྤང་བྱ་་་རིས་གཅིག་པ་ལ་ནི་རྒྱུའི་ཀུན་སློང་གཙོ་བོ་ཡིན་པའི་ཕྱིར། འདོད་ན། དངོས་གཞིས་ཀུན་ནས་སློང་བའི་སྤྲུལ་སེམས་མེད་པར་ཐལ། དེའི་ཕྱིར། འདོད་ན།དངོས་གཞིའི་མཇུག་ཐོགས་སུ་སྤྲུལ་སེམས་མེད་པར་ཐལ། དེའི་ཕྱིར། འདོད་ན།གཟུགས་ཀྱི་དངོས་གཞིའི་དེའི་སྦྱོར་བྱུང་དགེ་བ་མེད་པར་ཐལ། དེའི་ཕྱིར་ན་ཁ་ཅིག་མ་ཁྱབ་ཟེར། དེར་ཁྱབ་པར་ཐལ། གཟུགས་ན་དགེ་ལས་བཅུ་གཅིག་གོ་ཞེས་པས་ཀྱང་ངོ་། །དགེ་བ་ཡིན་ན་དགེ་བ་བཞི་བོ་གང་རུང་དུ་འདུས་པས་ཁྱབ་པའི་ཕྱིར་་་་་བྱས་པ་ལ་ཁོ་ན་རེ། དེ་ནི་འདོད་པ་ཁོ་ན་ཡིན་ཏེ། དེ་བཞི་ལས་བཟློག་ན་མི་དགེ་བ་ཡིན་པས་དགེ་བ་ལ་དེ་ཅི་རིགས་ཀྱིས་ཁྱབ་པ་འཛིན་སྙམ་སྟེ། མཆིམས་ཊཱིཀ་ལས། དགེ་བ་ཉིད་བཤད་པ་དེ་དག་ལས་བཟློག་པ་ནི་མི་དགེ་བ་རྣམ་པ་བཞི་ཡིན་ཏེ། ཞེས་བྱ་བ་ལ། ཁོ་ན་རེ། མི་དགེ་བའི་ཀུན་ནས་བསློང་བའི་དགེ་བའི་ལས་དེ་དེ་བཞི་བོ་གང་རུང་དུ་འདུས་པར་ཐལ། དགེ་བ་ཡིན་པའི་ཕྱིར། དེ་སློང་བའི་དགེ་བ་ཡིན་ན་ངོ་བོ་དང་མཚུངས་ལྡན་གྱིས་ཀུན་ནས་སློང་བའི་དགེ་བ་་་་་་་ཡིན་པ་ངེས་དགོས་ལ། མི་དགེ་བས་ཀུན་ནས་སློང་བའི་དགེ་བ་འཇོག་དཀའ་སྟེ་རིས་མི་གཅིག་པ་ལ་དུས་ཀྱི་ཀུན་སློང་གཙོ་བོ་ཡིན་པའི་ཕྱིར་ཟེར། གཞན་ཡང་།དགེ་བ་ལ་དེ་བཞི་གང་རུང་གིས་ཁྱབ་པར་ངེས་མ་ངེས་འཕེན་མཁན་མང་ངོ་ །ཁ་ཅིག དོན་དམ་པའི་མི་དགེ་བ་དང་དགེ་བའི་གཞི་མཐུན་ཡོད་ཏེ། འཕེན་333 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཕྱོད་ལེགས་བཤད་ཀུན་བཏུས།བྱེད་དགེ་བའི་ལས་དེ་ཡིན་པའི་ཕྱིར། མ་སྤུབ་ན། དེར་ཐག འཁོར་བ་དོན་དམ་པའི་མི་དགེ་བ་ཡིན་ཚུལ་དེའི་ཕྱིར། མ་ཁྱབ་ན། ཁྱབ་པ་ཡོད་པར་ཐལ།འཁོར་བ་སྤྱི་དེ་ཡིན་ཚུལ་སྡུག་བསྔལ་ཐམས་ཅད་འཇུག་པས་མཆོག་ཏུ་མི་བདེ་བ་ལ་བྱེད་ན་དེའང་དེ་ལྟར་ངེས་ཏེ། འཁོར་བ་ལ་དེས་ཁྱབ་པ་མེད་པས་ཤེས་པའི་ཕྱིར། ཡང་ན་འཁོར་བ་ཆོས་ཅན། ཁམས་གོང་ན་མེད་པར་ཐལ། ཁྱོད་སྡུག་བསྔལ་ཐམས་ཅད་འཇུག་པའི་རྩ་བའམ་མཆོག་ཏུ་མི་བདེ་བ་ཡིན་པའི་ཕྱིར་ན་་་་་དཔྱད་པར་བྱ་སྟེ། མིག་དབང་དེའང་དོན་དམ་པའི་མི་དགེ་བ་ཡིན་ཟེར་བ་ན་ཉེས་པ་ཅི་ཡོད་ཅེ་ན་དེ་ནི་སྡུག་བསྔལ་ཐམས་ཅད་འཇུག་པས་མཆོག་ཏུ་མི་བདེ་་་བ་མིན་པས་དེར་མི་འཇུག་པའི་ཕྱིར། དེར་ཐལ། མངོན་པའི་རྒྱན་ལས། འཁོར་བ་ནི་མི་དགེ་བ་དང་སྡུག་བསྔལ་ཐམས་ཅད་འཇུག་པས་མཆོག་ཏུ་མི་བདེ་བའི་་་་ཕྱིར། ནས། །དོན་དམ་པར་མི་དགེ་བ་ཡིན་ནོ། །ཞེས་བྱུང་། གཞན་ཡང་།ཁམས་གོང་མ་ན་དོན་དམ་པའི་མི་དགེ་བ་ཡོད་པར་ཐལ། དེ་ངོས་འཛིན་དུ་ཡོད་པའི་ཕྱིར། མ་གྲུབ་ན། འཁོར་བ་ཆོས་ཅན། ཁམས་གོང་མ་དག་ན་མེད་པར་ཐལ། ཁྱོད་དོན་དམ་པའི་མི་དགེ་བ་ཡིན་པའི་ཕྱིར། ཡང་ན། འཁོར་བ་ཆོས་ཅན། མི་དགེ་བ་ཡིན་པར་ཐལ། དོན་དམ་པའི་མི་དགེ་བ་ཡིན་པའི་ཕྱིར།འདོད་མི་ནུས་ཏེ། དེ་ལ་དགེ་སོགས་གསུམ་ཡོད་པའི་ཕྱིར་ཟེར་རོ། །ཡང་ན། དགེ་བ་ལ་དགེ་བ་བཞི་བོ་གང་རུང་གིས་ཁྱབ་བྱས་པ་ལ།མཁས་པ་ལ་ལ་ན་རེ། རང་རྒྱལ་དགྲ་བཅོམ་ཐོབ་མ་ཐག་པའི་རྒྱུད་ཀྱི་སོ་ཐར་གྱི་སྡོམ་པ་ཆོས་ཅན། དེ་བཞི་བོ་གང་རུང་ཡིན་པར་ཐལ། དེའི་ཕྱིར། འདོད་བྱས་པ་ལ་དེ་སློང་བའི་དགེ་བ་ཡིན་ཞེ་ན། འདོད་དཀའ་སྟེ། དེའི་ཀུན་སློང་མེད་པའི་ཕྱིར་ཏེ། ཟག་མེད་ཀྱིས་དེའི་ཀུན་སློང་མི་བྱེད་དེ་ལས་གཞན་མེད་པར་མངོན་ཏེ།དེ་དགྲ་བཅོམ་པའི་སྟོབས་ཀྱིས་སྡོམ་པ་གསར་ཐོབ་ཡིན་པའི་ཕྱིར། ཞེས་འཕེན་་ 334 ་

མཛོད་གནས་བཞི་པ།མཁན་མང་ངོ་། །དགེ་བའི་ཀུན་ནས་བསླང་བའི་ལས་ཡིན་ན་སློང་བའི་དགེ་བ་ཡིན་པས་ཁྱབ་མ་ཁྱབ་ཅེ་ན་དེ་ལ་དགེ་མི་དགེ་ལུང་མ་བསྟན་གསུམ་ཡོད་པར་་་་་་འདྲ་བས་དཔྱད་པའི་གཞི་ཆེའོ། །ཁ་ཅིག འདོད་པའི་འཇིག་ལྟས་ཀུན་ནས་བསླངས་པའི་རྣམ་པར་རིག་བྱེད་ཀྱི་གཟུགས་དུ་མ་ཡོད་ཟེར་ན། གཞན་མང་བོས་དེ་མི་འཐད་པར་སྙམ་སྟེ། རྩ་བར། འདོད་པ་ན་ཡང་སྒྲིབས་པ་མེད། །གང་ཕྱིར་ཀུན་སློང་མེད། ཅེས་དང་། ཡིག་ཆར། འདོད་པ་ན་ཡང་བསྒྲིབས་ལ་ལུང་མ་བསྟན་པའི་རྣམ་པར་རིག་བྱེད་མེད་དོ། །ཞེས་གསུངས་པའི་ཕྱིར། ཁོ་ན་རེ།དེ་དག་ལ་དུས་ཀྱི་ཀུན་སློང་གི་དེ་མེད་པས་ཡིན་ཏེ། མཆིམས་མཛོད་ལས།འདོད་ཁམས་ན་བསྒྲིབས་པའི་རིག་བྱེད་ཀྱི་ཀུན་སློང་མེད་པར་བཤད་པ་ནི་དུས་་ཀྱི་ཀུན་སློང་གི་དབང་དུ་མཛད་པ་ཡིན་ཏེ། དེས་ན་འདོད་པའི་འཇིག་ཚོགས་ལ་ལྟ་བ་དང་མཐར་འཛིན་པར་ལྟ་བ་དང་བོ་གཉིས་བསྒྲིབས་ལ་ལུང་མ་བསྟན་་་་་་་་མཐོང་སྤང་གིས་རིག་བྱེད་ཀྱི་རྒྱུའི་ཀུན་སློང་བྱེད་ཀྱང་དུས་ཀྱི་ཀུན་སློང་ནི་སྒོམ་་་་སྤང་གི་རྣམ་ཤེས་ཁོ་ན་ལ་ལྟོས། སྒོམ་སྤང་གི་རྣམ་ཤེས་བསྒྲིབས་པའང་འདོད་པ་ན་མེད་པའི་ཕྱིར་འདོད་པ་ན་བསྒྲིབས་པའི་རིག་བྱེད་མེད་དོ་ཞེས་བྱ་བ་ཡིན་ནོ། །ཞེས་རྒྱ་ཆེར་བསྟན་ཏོ། །ཁ་ཅིག འདོད་པའི་འཇིག་ལྟས་ཀུན་ནས་བསླངས་པའི་རྣམ་པར་རིག་བྱེད་ཀྱི་གཟུགས་དུ་མར་འབྱུང་སྟེ་དེས་རྒྱུའི་ཀུན་སློང་བྱས་་་་་པའི་དེ་ཡོད་པར་འདྲ་བའི་ཕྱིར། ཁ་ཅིག ཡིག་ཆར་དེ་གཉིས་ཁྱད་མ་ཕྱེས་པར་འདོད་པའི་འཇིག་ལྟས་ཀུན་ནས་བསླངས་པའི་རིག་བྱེད་ཅིག་གཏན་མེད་པར་་་་གསུངས་པས་དཔྱད་ཟེར།རབ་ཏུ་འཇུག་བྱེད་དང་རྗེས་སུ་འཇུག་བྱེད་གཉིས་ལ་ཡིན་མིན་གྱི་མུ་་་་་་བཞི་ཡོད་པར་གཞུང་གི་དགོངས་དོན་མཆོག་ཏུ་འཛིན་དགོས་པ་ལ། དེའང་དང་བོ་ནི་རྒྱུའི་ཀུན་སློང་དང་གཉིས་པ་ནི་དུས་ཀྱི་ཀུན་སློང་ལ་བྱེད་པ་ཡིག་ཆར་་335 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གསལ་ལ། མུ་དང་བོ་ནི་ཡིག་ཆར། དང་བོ་གྲུབ་སྟེ། མཐོང་སྤང་གི་ཡིད་ཤེས་རྣམས་རབ་ཏུ་འཇུག་བྱེད་ཡིན་པའི་ཕྱིར། རྩ་བར། མཐོང་བའི་སྤང་བྱའི་རྣམ་ཤེས་ནི། །རབ་ཏུ་འཇུག་བྱེད་ཡིན་ཞེས་དང་། ཞེས་གསུངས་པ་ལ། ཁོ་ན་རེ།མཐོང་སྤང་ཡིན་ན་དུས་ཀྱི་ཀུན་སློང་མ་ཡིན་པས་ཁྱབ་པར་ཐལ། དེའི་ཕྱིར།འདོད་མི་ནུས་ཏེ། མཐོང་སྤང་ལ་དུས་ཀྱི་ཀུན་སློང་ཞིག་ཀྱང་ཡོད་འདྲ་སྟེ།མཆིམས་མཛོད་ལས། ཀུན་སློང་གི་བསམ་པ་དེ་དག་མཐོང་སྤང་དང་སྒོམ་སྤང་དུ་རིགས་ཐ་དད་ན་དུས་ཀྱི་ཀུན་སློང་གཙོ་བོར་འགྱུར་གྱི་རིས་གཅིག་པ་ལ་ནི་་་་་་རྒྱུའི་ཀུན་སློང་ཉིད་གཙོ་བོ་ཡིན་པའི་ཕྱིར། ཞེས་པས་མཐོང་སྤང་དང་སྒོམ་སྤང་ལ་དུས་ཀྱི་ཀུན་སློང་ཞིག་བཞག་སྙམ་ཟེར་ན། དེ་ནི་འདོད་དཀའ་སྟེ། མཐོང་སྤང་གི་ཡིད་ཤེས་ལ་ནི་རབ་ཏུ་འཇུག་བྱེད་ཁོ་ན་ཡིན་པའི་ཕྱིར། དེར་ཐལ། རང་འགྲེལ་ལས། དེ་ལྟ་བས་ན་འདི་ནི་མུ་བཞིར་འགྱུར་ཏེ་མཐོང་བས་སྤང་བར་བྱ་བའི་སེམས་ནི་རབ་ཏུ་འཇུག་པར་བྱེད་པ་ཁོ་ན་ཡིན་ནོ། །ཞེས་དང་། ཡང་དེའི་མུ་དང་བོ་ཡིན་པས་ཀྱང་ཤེས་ནུས་སོ་ཞེ་ན་དཔྱད་པར་བྱས་སོ། །རབ་ཏུ་འཇུག་བྱེད་དང་རྗེས་སུ་འཇུག་བྱེད་གཉིས་ཀ་ཡིན་པ་ནི་ཡིག་ཆར། སྒོམ་སྤང་གི་ཡིད་ཀྱི་རྣམ་ཤེས་དེ་གཉིས་ཀ་ཡིན་པའི་ཕྱིར། རྩ་བར། ཡིད་ནི། །སྒོམ་པས་སྤང་བྱ་གཉིས་ཀ་ཡིན། །ཞེས་དང་། རང་འགྲེལ་ལས། ཡིད་ཀྱི་རྣམ་པར་ཤེས་པ་སྒོམ་པས་སྤང་བར་བྱ་བ་ནི་གཉིས་ཀ་ཡིན་ནོ། །ཞེས་གསལ་བར་མཛད་པ་ལ། ཁ་ཅིག སྒོམ་སྤང་གི་ཡིད་ཀྱི་རྣམ་ཤེས་ཆོས་ཅན། ཁྱོད་ཡིན་ན་རྒྱུའི་ཀུན་སློང་དང་དུས་ཀྱི་ཀུན་སློང་གཉིས་ཀ་ཡིན་པས་ཁྱབ་པར་ཐལ། ཁྱོད་དེ་གཉིས་ཀ་ཡིན་པའི་ཕྱིར། རྟགས་ཁས། འདོད་ན། དེ་ཆོས་ཅན། ཁྱོད་ཡིན་ན་ཀུན་སློང་ཡིན་པས་ཁྱབ་པར་ཐལ། དེའི་ཕྱིར། འདོད་ན། རྣམ་སྨིན་གྱི་ཡིད་ཀྱི་རྣམ་ཤེས་ཆོས་ཅན།ཀུན་སློང་ཡིན་པར་ཐལ། དེའི་ཕྱིར། འདོད་མི་ནུས་ཏེ། རྩ་བར། རྣམ་སྨིན་ལས་336 ་

མཛོད་གནས་བཞི་པ།སྐྱེས་གཉིས་ཀ་མིན། །ཞེས་གསལ་བར་མཛད་པ་དང་། མཐའ་དཔྱོད་ལས།ཤེས་བྱ་ཆོས་ཅན། རྣམ་སྨིན་སྐྱེས་ནི་རབ་ཏུ་འཇུག་བྱེད་དང་རྗེས་སུ་འཇུག་བྱེད་གཉིས་ཀ་མ་ཡིན་ཏེ། རྣམ་སྨིན་སྐྱེས་ནི་ཀུན་སློང་གཉིས་ཀྱི་འདུ་བྱེད་ས་ལ་མ་ལྟོས་པར་འཇུག་པའི་ཕྱིར། ཞེས་གསུངས་པའི་ཕྱིར། དེས་ན་སྒོམ་སྤང་གི་ཡིད་ཤེས་དེའང་རབ་ཏུ་འཇུག་བྱེད་དང་རྗེས་སུ་འཇུག་བྱེད་གཉིས་ཀར་ཁས་ལེན་་་་་་པའམ་དམ་བཅའ་བ་ནི་དཀའོ་ཟེར་ན། ཁོ་ན་རེ། དེ་ལྟར་ཁས་བླང་ཞིང་དཀའ་བའི་གནས་མིན་ནམ་སྙམ་སྟེ། མངོན་པའི་རྒྱན་ལས། ཡིད་ཀྱི་སྒོམ་སྤང་ནི་གཉིས་ཀ་དང་། ཞེས་གསུངས། ཁོ་ན་རེ། དེ་ནི་རྣམ་སྨིན་སྐྱེས་ལས་གཞན་ལ་དགོངས་པ་ཡིན་ནམ་སྟེ། མངོན་པའི་རྒྱན་ལས། ཡིད་དང་སྒོ་ལྔའི་ཤེས་པ་ཀུན་སློང་དུ་བཤད་པ་ཡང་རྣམ་སྨིན་སྐྱེས་ལས་གཞན་ལ་དགོངས་པ་ཡིན་གྱི་རྣམ་པར་སྨིན་པ་ལས་སྐྱེས་པའི་སེམས་ནི་མངོན་པར་འདུ་བྱེད་པ་མེད་པར་ངང་གིས་་་་་་་་འཇུག་པའི་ཕྱིར། ཞེས་གསུངས་ཞེ་ན། དེས་ན་རྣམ་སྨིན་སྐྱེས་ཀྱི་སེམས་ལ་ཀུན་སློང་གཉིས་གང་ལ་མ་ལྟོས་པར་ཡུལ་ལ་འཇུག་ཟེར་ན། འོ་ན། འདོད་པའི་རྣམ་སྨིན་སྐྱེས་ཀྱི་སེམས་ཀྱིས་ཀུན་སློང་གང་ལའང་མི་བྱེད་པར་ཐལ། དེའི་ཕྱིར།འདོད་ན། དེའི་ཚོགས་པར་གཏོགས་པའི་རྟོག་དཔྱོད་གཉིས་ཀྱང་མེད་པར་ཐལ།དེ་ལ་ཀུན་སློང་གང་ཡང་འཇོག་དཀའ་བའི་ཕྱིར་ཟེར་བ་སོགས་ལ་དཔྱད་རྒྱུ་མང་ངོ་། གཞན་དག་ན་རེ། ཐུབ་པའི་རྗེས་སུ་འཇུག་བྱེད་ཡིན་ན་དགེ་བ་ཡིན་པས་ཁྱབ་པའི་ཕྱིར་ཟེར་ན། ཆེས་མི་འཐད་པར་ཐལ། མཛོད་སྡོམ་ལས། རྗེས་འཇུག་མུ་དགུ་ཐུབ་པར་གསུམ་ལས་མེད། །ཅེས་གསུངས་པ་གཞུང་རྒྱ་ཆེན་མོ་རྣམས་དང་ཕྱོགས་གཅིག་པར་སྣང་ངོ་། །ཐུབ་པའི་དབང་བོ་ལ་རབ་ཏུ་འཇུག་བྱེད་དགེ་བ་ལས་རྗེས་འཇུག་ལུང་མ་བསྟན་ཡོད་དམ་མེད་ཅེ་ན། ཁ་ཅིག ཡོད་ན་དེ་མི་འཐད་པར་སེམས་ཏེ། མུ་གསུམ་གསུངས་པ་གཞུང་གང་ལའང་དེ་ལས་མ་337 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གསུངས་པའི་ཕྱིར། ཕྱི་མ་དེ་ལྟར་ནའང་འཐད་པར་མི་སེམས་ཏེ། སངས་རྒྱས་འཕགས་པའི་རྒྱུད་ཀྱི་དགེ་བས་ཀུན་སློང་བྱས་པའི་ལུང་མ་བསྟན་འོང་བའི་ཕྱིར།དེའི་རྒྱུད་ལ་གོང་མའི་སྦྱོར་བྱུང་མེད་དཀའ་བའི་ཕྱིར། དེ་ཡོད་ན་དེས་ཀུན་སློང་བྱས་ནས་ལུང་མ་བསྟན་ཡོད་པའི་ཕྱིར་ཏེ། དེས་ཀུན་སློང་བྱས་ནས་དེའི་མཇུག་ཐོགས་སུ་སྤྲུལ་སེམས་ཡོད་པའི་ཕྱིར། གཞན་དག་ན་རེ། སངས་རྒྱས་འཕགས་པའི་རྒྱུད་ཀྱི་འདོད་པའི་སྐྱེས་ཐོབ་དགེ་བས་ཀུན་བསློང་བྱས་ནས་དེའི་རྗེས་སུ་་་་་འཇུག་བྱེད་མི་དགེ་བ་ཡོད་པར་ཐལ། སྤྱིར་སྐྱེས་ཐོབ་དགེ་བའི་མཇུག་ཐོགས་སུ་མི་དགེ་བ་ཡོང་པའི་ཕྱིར་ཟེར་ན་རྩ་བར་འདོད་མཁན་སྲིད་ན་སེམས་མེད་པའི་་་་རྡོལ་གཏམ་སྣ་ཚོགས་བྱས་ནས་གཞུང་གི་དོན་ལ་མ་བརྟག་པར་མངོན་གསལ་ལོ་་ཞེ་ན། ཁ་ཅིག དེ་ནི་ཕྱོགས་ཙམ་ཞིག་འདུག་ཀྱང་དཔྱད་ཆོག་པར་སྣང་ངོ་ཟེར།སོ་ཐར་གྱི་སྡོམ་པ་ཡིན་ན་ཚུལ་འཆལ་གྱི་གཉེན་པོ་དང་གཞན་གནོད་་་་་་གཞི་དང་བཅས་པ་ལས་ལོག་པས་ཁྱབ་ཟེར་ན། སོ་ཐར་གྱི་སྡོམ་པ་ཆོས་ཅན།རང་རྒྱུད་ལྡན་གྱི་རྒྱུད་ལ་ཚུལ་འཆལ་མེད་པར་ཐལ། དེའི་ཕྱིར། དེར་ཐལ། དེ་གཉིས་རིང་བ་ཡིན་པའི་ཕྱིར་ཏེ། གཉེན་པོས་རིང་བ་འཇོག་རྒྱུ་ཡོད་པའི་ཕྱིར།འདོད་ན། རྒྱུད་གཅིག་ལ་དེ་གཉིས་དུས་མཉམ་དུ་མེད་པར་ཐལ། དེ་གཉིས་གཉེན་པོས་རིང་ཚུལ་ཡོད་པའི་ཕྱིར། ཡང་ན་གཞན་ལ་གནོད་འཚེ་བྱེད་པའི་རྒྱུད་ལ་སོ་ཐར་གྱི་སྡོམ་པ་མེད་པར་ཐལ། དེ་དེ་ལས་ལོག་དགོས་པར་མཛོད་འདུལ་ཡོངས་ཀྱིས་གྲུབ་པའི་ཕྱིར། བཅས་ལྡན་དགེ་སློང་ལའང་དུད་འགྲོ་སོགས་ཀྱི་སྲོག་ལ་གནོད་པར་བྱེད་པ་ཡོད་པས་དེ་ཚུལ་འཆལ་དང་ཚུལ་ཁྲིམས་དུས་་་་་་་་མཉམ་དུ་རྒྱུད་ལྡན་ཡིན་ནམ་སྙམ་ལ་དེ་ལྟར་ཁས་ལེན་པ་ན་སོ་ཐར་གྱི་སྡོམ་པ་་་་་དེའང་གཞན་གནོད་གཞི་བཅས་ལས་ལོག་པས་ངེས་པ་མེད་ཟེར་ན་རྟག་མཐའ་་་གནས་ཨེ་དགོས་སམ་དཔྱད།338 ་

མཛོད་གནས་བཞི་པ།སོ་ཐར་གྱི་སྡོམ་པ་ཐོབ་མ་ཐག་པ་ཡིན་ན་རྣམ་པར་རིག་བྱེད་ཀྱི་གཟུགས་དང་རྣམ་པར་རིག་བྱེད་མ་ཡིན་པའི་གཟུགས་གཉིས་ཐོབ་མ་ཐག་པ་ཡིན་པས་་་་་ཁྱབ་པའི་ཕྱིར། དེར་ཐལ། མཛོད་སྡོམ་ལས། གཉིས་ལྡན་སོ་ཐར་སྡོམ་པ་ཐོབ་མ་ཐག ཅེས་སོ་ཟེར། ཁོ་ན་རེ། རྩ་བར། དང་བོའི་རྣམ་རིག་རྣམ་རིག་མིན། །སོ་སོར་ཐར་དང་བྱ་བའི་ལམ། །ཞེས་པ་དང་དཔག་སྟེ་དཔྱད། དགེ་སློང་ཕ་མཚན་འགྱུར་ནས་དགེ་སློང་མར་གྱུར་མ་ཐག་པ་དེས་དགེ་སློང་ཕའི་སྡོམ་པ་་་་་་་་གཏོང་བ་མིན་མི་གཏོང་བའང་མ་ཡིན་པའི་ཕྱིར་ན། ཁ་ཅིག འོ་ན། དང་བོ་ལྟར་ན། དེ་འདྲའི་དགེ་སློང་མ་དེ་ཆོས་ཅན། རང་རྒྱུད་ལ་དེ་འདྲའི་དགེ་སློང་ཕའི་སྡོམ་པ་ལྡན་པའམ་ཡོད་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན། དགེ་སློང་མ་མ་ཡིན་པར་ཐལ། དེ་དགེ་སློང་ཕ་ཡིན་པའི་ཕྱིར་ཏེ།དེའི་རྒྱུད་ལ་དེའི་སྡོམ་པ་དང་ལྡན་ཚུལ་ཡོད་པའི་ཕྱིར། ཡང་ན། དེ་འདྲའི་མཚན་གྱུར་མ་ཐག་པ་དེ་ཆོས་ཅན། ཁྱོད་དགེ་སློང་མའི་སྡོམ་པ་ཐོབ་མ་ཐག་པ་མིན་པར་ཐལ། རང་རྒྱུད་ལ་དགེ་སློང་ཕའི་སྡོམ་པ་ལྡན་པ་གང་ཞིག་དེ་ལས་གཞན་པའི་མའི་སྡོམ་པ་ཞིག་མེད་པའི་ཕྱིར་ཏེ། དེའི་རྒྱུད་ཀྱི་ཕའི་སྡོམ་པ་དེ་མའི་སྡོམ་པ་ཡིན་དོན་མེད་པའི་ཕྱིར་ཏེ། གཞན་དུ་ན་དགེརིསློང་ཕ་མ་གཉིས་ཀྱི་སྡོམ་པའི་ཡིན་པ་ཞིག་ཁས་ལེན་པར་འགྱུར་བའི་ཕྱིར་ཟེར་ན། ཁ་ཅིག དེའི་རྒྱུད་ལ་དགེ་སློང་ཕའི་སྡོམ་པ་ཞིག་ཡོད་དོན་མེད་པར་འདྲ་སྟེ། གཞན་དུ་ན་དེ་མཚན་གྱུར་བ་མ་ཡིན་པར་ཐལ་བས་སོ་ཞེ་ན། ཁོ་ན་རེ། དེ་ནི་འཐད་པར་གང་ལས་ཀྱང་མི་རྩི་སྟེ། ཡིག་ཆ་རང་ལས། དགེ་སློང་ཕ་མཚན་འགྱུར་བས་དགེ་སློང་མར་མིང་འཕོ་ལ། དེའི་ཚེ་ཕའི་སྡོམ་པ་མི་གཏོང་བ་བཞིན་དུ་གཞན་ལའང་འདྲ་བའི་ཕྱིར། ཞེས་གསུངས་སོ། །ཁ་ཅིག དེ་འདྲའི་དགེ་སློང་ཕའི་སྡོམ་པ་དེ་དགེ་སློང་མའི་སྡོམ་པར་གྱུར་བ་ཡིན་པས་དེའི་རྒྱུད་ན་དགེ་སློང་ཕའི་སྡོམ་པ་ཡོད་་་་་་་་ 339 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟེར་ཏེ། དྲངས་མ་ཐག་པའི་ཡིག་ཆ་ལྟར་དང་། རྩ་བ་ལས། རྫས་སུ་རྣམ་པ་བཞི་ཡིན་ནོ། །མཚན་ལས་མིང་ནི་འཕོ་བའི་ཕྱིར། །ཞེས་སོགས་སོ། །ཁོ་ན་རེ།དེ་འདྲའི་དགེ་སློང་མའི་རྒྱུད་ན་དགེ་སློང་ཕ་ཡོད་པར་ཐལ། དེ་འདྲའི་ཕ་དེ་མར་གྱུར་བ་ཡིན་པའི་ཕྱིར། འདོད་ན། དེ་ཆོས་ཅན། རང་རྒྱུད་ལ་དགེ་སློང་ཕའི་སྲོག་དབང་སོགས་ཡོད་པར་ཐལ། དེའི་ཕྱིར། འདོད་ན། དེའི་སྲོག་དབང་དེ་ཕ་དེའི་སྲོག་དབང་ཡིན་པར་ཐལ། དེའི་ཕྱིར་ཟེར་བ་ལ་འཕེན་ཚུལ་སྣ་ཚོགས་ཡོད་པས་འདུལ་བའི་དོགས་གཅོད་དུ་རྒྱས་པར་སྤྲོ་ངེས་པ་དང་འདིའི་འོག་་་་་་་་་ཏུའང་དོགས་གཅོད་སླར་བྱ་ངེས་སོ། །དགེ་སློང་གཅིག་གི་རྒྱུད་ལ་དགེ་སློང་གི་སྡོམ་པ་རྫས་རྒྱུན་ཐ་དད་པ་་་་་་་་མཐའ་མེད་པའི་ཕྱིར་ཟེར་ན། འོ་ན། དེའི་རྒྱུད་ལ་རྣམ་པར་རིག་བྱེད་ཀྱི་དགེ་སློང་གི་སྡོམ་པ་དུ་མ་ཡོད་པར་ཐལ། ཞེ་འདོད་དེའི་ཕྱིར། འདོད་ན། དེ་དག་རེ་རེའི་སྤང་བྱ་འདྲ་མི་འདྲ་རྣམ་གྲངས་མང་ཞིང་ངོས་འཛིན་དཀའ་བར་གསུངས་་་སོ། །ཡང་དེའི་རྒྱུད་ན་དགེ་སློང་གི་སྡོམ་པ་དུ་མ་ཡོད་པ་ནི་གོར་མ་ཆག་པར་འདྲ་སྟེ། མཛོད་རང་ལས། དང་བོའི་རྣམ་རིག་རྣམ་རིག་མིན། །སོ་སོར་ཐར་དང་བྱ་བའི་ལམ། །ཞེས་མངོན་གསལ་དུ་སྣང་ལ། གང་ཟག་གཅིག་ཉིད་ལ་རྒྱུན་མི་འདྲ་བའི་དགེ་སློང་གི་སྡོམ་པ་མཐའ་མེད་པར་ཁས་ལེན་པ་ནི་ཆེས་ངོ་མཚར་་་བའི་གནས་ཡིན་ཟེར་ན་དེ་ནི་རྟོགས་ལྡན་དག་གིས་འདོད་པ་གསལ་བོ་མ་བྱས་་་་པས་སྐབས་མང་བོར་དཔྱད་རྒྱུ་ཞིག་མཆིས་སོ། །ཞེས་རིགས་སྨྲ་དག་གིས་རྩོད་པ་བསྡུས་སོ། །ཁ་ཅིག རྣམ་པར་རིག་བྱེད་ཀྱི་དགེ་བ་ལ་སྡོམ་པའམ་སོ་ཐར་གྱི་སྡོམ་པ་ཡོད་པར་འདྲ་བས་དེ་འཇོག་པ་ལ་སེམས་ཀྱི་དབང་གིས་འཇོག་དགོས་པས་་་་་སེམས་ཡོད་མེད་ལ་ལྟོས་དགོས་པར་ཐལ། དེའི་ཕྱིར། དེར་ཐལ། མཐའ་དཔྱོད་ལས། ཁ་ཅིག་ན་རེ། ལུས་ཀྱི་རྣམ་པར་རིག་བྱེད་ལུས་དབྱིབས་ཁོ་ནར་འདོད་་ 340 ་

མཛོད་གནས་བཞི་པ།ཟེར་ན། ལུས་ཀྱི་རིག་བྱེད་དུ་འཇོག་པ་ལ་སེམས་ཀྱི་དབང་གིས་ལུས་དབྱིབས་ལ་ལུས་སྡོད་ཚུལ་དེ་ལྟར་བྱས་པ་ཞིག་མི་དགོས་པར་ཐལ། ལུས་ཀྱི་དབྱིབས་ཁོ་ན་ལ་ལུས་ཀྱི་རྣམ་པར་རིག་བྱེད་འཇོག་པའི་ཕྱིར། ནས། རང་འགྲེལ་ལས་ཀྱང་སེམས་ཀྱི་དབང་གིས་ལུས་དེ་དང་དེ་ལྟར་གནས་པ་ནི་ལུས་ཀྱི་རྣམ་པར་རིག་་་་་་་བྱེད་ཡིན་ནོ། །ཞེས་གསལ་བོ་གསུངས་པ་ལ། ཁོ་ན་རེ། སོ་ཐར་སྡོམ་པའི་རྣམ་པར་རིག་བྱེད་དེ་རང་རྒྱུད་ལྡན་གྱི་གང་ཟག་དེས་སེམས་གཡེང་བ་དང་སེམས་་་་་མེད་པའི་དུས་ན་བཏང་བ་ཡིན་པར་ཐལ། དེ་སེམས་ཡོད་མེད་ལ་ལྟོས་པའི་ཕྱིར་ཏེ། གཞུང་དེ་དག་གི་དགོངས་པར་འགྲོ་ངེས་ཡིན་པའི་ཕྱིར། འདོད་ན། དགེ་སློང་འགོག་སྙོམས་སུ་བཞུགས་མ་ཐག་ཏུ་དགེ་སློང་གི་སྡོམ་པ་བཏང་བར་ཐལ།དེས་རྣམ་པར་རིག་བྱེད་ཀྱི་དགེ་སློང་གི་སྡོམ་པ་བཏང་བའི་ཕྱིར། དེར་ཐལ། དེ་སེམས་དང་ཀུན་སློང་འགག་པའི་གང་ཟག་ཡིན་པའི་ཕྱིར། འདོད་ན། དགེ་སློང་གི་སྡོམ་པའི་གཏོང་རྒྱུ་ལ་འགོག་པའི་སྙོམས་པ་ལ་འཇུག་པར་འཇོག་པ་ཁྱོད་མ་་་་ཡིན་པའི་ཕྱི་ནང་གང་ཡང་མི་སྲིད་པའི་ཕྱིར། དེ་བཞིན་དུ་དེའི་རིགས་འགྲེ་སོགས་འཕེན་སླ་བས་དཔྱད་དགོས་ཟེར།ཁོ་ན་རེ། སོ་ཐར་གྱི་སྡོམ་པ་ནི་སེམས་ཡོད་མེད་སོགས་ལ་ལྟོས་པ་མིན་ཏེ། ཡིག་ཆ་རང་ལས། སོ་ཐར་ནི་སེམས་གཡེང་བ་དང་སེམས་མེད་པའི་གནས་སྐབས་སུ་ཡང་འཇུག་པས་སེམས་ཀྱི་རྗེས་འབྲང་མ་ཡིན་པའི་ཕྱིར། རང་འགྲེལ་ལས། ལྷན་ཅིག་འབྱུང་བའི་སྐྱོན་བཤད་པར། སེམས་ཀྱི་རྗེས་སུ་འབྲང་བའི་སྡོམ་པ་གཉིས་གང་ཡིན་ཞེ་ན། ཞེས་པ་ནས། བསམ་གཏན་གྱི་སྡོམ་པ་དང་ཟག་པ་མེད་པའི་སྡོམ་པའོ། །སོ་སོར་ཐར་བའི་སྡོམ་པ་ནི་མ་ཡིན་ནོ་ཞེས་གསལ་ལོ་ཞེ་ན།ཁོ་ན་རེ། དེའང་འཐད་པ་ཡིན་མིན་དཔྱད་དགོས་ཏེ། སེམས་མེད་པའི་རྒྱུད་ལ་སོ་ཐར་གྱི་སྡོམ་པ་ཡོད་ན་དེའང་དཀའ་སྟེ། རིག་བྱེད་མེད་རིག་མིན་མེད་པའི་341 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར་ན། རིག་བྱེད་ཀྱི་སོ་ཐར་གྱི་སྡོམ་པ་ཡོད་ཟེར་ན། གོང་དུ་བཤད་པའི་ཡིག་ཆ་དང་རང་འགྲེལ་སོགས་ཀྱིས་ཁེགས་སླ་བས་སོ། །དེའི་རྒྱུད་ལ་རིག་མིན་གྱི་སོ་ཐར་གྱི་སྡོམ་པ་ཡོད་ཟེར་ན་དེའི་རྒྱུད་ན་བསམ་གཏན་གྱི་སྡོམ་པ་ཇི་ལྟར་མེད་པ་་བཤད་དུ་མེད་པའི་ཕྱིར་ཟེར་ལ། ད་ལྟའི་མཁས་པ་མང་བོས་འཕེན་ཚུལ་ནི་བསམ་གཏན་ཟག་མེད་ཀྱི་སྡོམ་པ་སེམས་གཡེང་བ་དང་སེམས་མེད་པའི་སྐབས་་་སུ་མེད་པ་ནི་ཆེས་མི་གཟུང་སྟེ། དེ་གཉིས་རྣམ་པར་རིག་བྱེད་ཀྱི་གཟུགས་མིན་པའི་ཕྱིར། ཁྱབ་སྟེ། རིག་མིན་གྱི་གཟུགས་ཀྱི་དོན་རྩ་བར། གཡེང་དང་སེམས་མེད་པ་ཡི་ཡང་། །དགེ་དང་མི་དགེ་རྗེས་འབྲལ་གང་། །འབྱུང་བ་ཆེ་རྣམས་རྒྱུར་བྱས་པ། །དེ་ནི་རྣམ་རིག་བྱེད་མིན་བརྗོད། །ཅེས་གསུངས་པ་རྡོ་རྗེའི་ཚིག་ཏུ་སྣང་ངོ་། །ཁ་ཅིག སེམས་མེད་པ་ལ་བསམ་གཏན་ཟག་མེད་ཀྱི་སྡོམ་པ་གཉིས་ནི་འཇུག་པ་མིན་པར་རྩ་འགྲེལ་གྱི་ལུང་བརྒྱ་ཕྲག་དག་གིས་གོ་ནུས་ཏེ། མཐའ་དཔྱོད་ལས། ཤེས་བྱ་ཆོས་ཅན། སྡོམ་པ་གསུམ་ལས་སེམས་ཀྱི་རྗེས་འབྲང་ཡིན་མིན་གཉིས་ཡོད་དེ། སོ་ཐར་བསམ་གཏན་ཟག་མེད་ཀྱི་སྡོམ་པ་གསུམ་གྱི་ཐ་མ་གཉིས་སེམས་ཡོད་མེད་ལས་འགྲོ་ལྡོག་བྱེད་པས་རྗེས་འབྲང་ཡིན་ལ་སོ་ཐར་ནི་་་་་སེམས་གཡེང་བ་དང་སེམས་མེད་པའི་གནས་སྐབས་སུ་ཡང་འཇུག་པས་སེམས་་་་ཀྱི་རྗེས་འབྲང་མ་ཡིན་པའི་ཕྱིར། ཞེས་དང་། རང་འགྲེལ་སྔར་དྲངས་པ་དང་།རྩ་བ་ལས། ཐ་མ་གཉིས་ནི་སེམས་རྗེས་འབྲང་། །ཞེས་གསུངས་པ་ལ་སོགས་པས་ཕྱོགས་རྒྱ་ཆེ་བར་ཟེར་རོ། །ཁོ་ན་རེ། བསམ་གཏན་ཟག་མེད་གཉིས་ཀྱི་སྡོམ་པ་སེམས་མེད་པ་དང་སེམས་གཡེང་བའི་གནས་སྐབས་སུ་མི་འབྱུང་བ་ནི་མིན་པར་་སྙམ་སྟེ། དེ་གཉིས་རྣམ་པར་རིག་བྱེད་མ་ཡིན་པའི་གཟུགས་སུ་ཁས་ལེན་པར་སྣང་བའི་ཕྱིར། མ་གྲུབ་ན། དེ་གཉིས་ཆོས་ཅན། ཁྱོད་ཅི་རིགས་ཡིན་ན་རིག་མིན་གྱི་གཟུགས་མིན་པས་ཁྱབ་པར་ཐལ། དེའི་ཕྱིར། རྟོགས་ལྡན་དག་གིས་དེ་342 ་

མཛོད་གནས་བཞི་པ།ནི་ཁས་ལེན་མི་མཐུན་པ་མང་ཞིང་དེ་གཉིས་རྣམ་རིག་མིན་པའི་གཟུགས་སུ་ཁས་ལེན་པར་ངེས་ཏེ། ཡིག་ཆར། བསམ་གཏན་གྱི་སྡོམ་པ་དང་ཟག་མེད་ཀྱི་སྡོམ་པ་ཆོས་ཅན། སེམས་གཡེང་བ་དང་སེམས་མེད་པའི་གནས་སྐབས་སུ་ཡང་འཇུག་པར་ཐལ། རྣམ་རིག་མ་ཡིན་པའི་གཟུགས་ཡིན་པའི་ཕྱིར་ན་སྤྱིར་མ་ཁྱབ་ཅིང་།རྟགས་ཡང་མ་གྲུབ། ཅེས་གསུངས་པ་ལ་བརྟག་ན། ཁོ་ན་རེ། དེ་ལ་མ་ཁྱབ་པར་གསུངས་པ་ནི་རང་ལུགས་ཡིན་མིན་བརྟག་དགོས་ཏེ། རྣམ་རིག་མ་ཡིན་པའི་གཟུགས་ལ་གནས་སྐབས་དེ་དག་ཏུ་འབྱུང་བར་རྩ་འགྲེལ་སོགས་ཀྱི་དགོངས་པ་་་མཆོག་ཏུ་གྱུར་བ་ཡིན་ཏེ། རྩ་བ་སྔར་དྲངས་པ་དེ་དང་། སྡོམ་ཚིག་ལས། རྣམ་རིག་བྱེད་མིན་དོན་ནོ་ཁྱད་པར་ལྔ། །དུས་ཀྱི་ཁྱད་པར་གཡེང་དང་སེམས་མེད་ཀྱང་། །ངོ་བོའི་ཁྱད་པར་དགེ་དང་མི་དགེར་ངེས། །རྒྱུན་གྱི་ཁྱད་པར་རྒྱུན་མཆོག་རྗེས་འབྲལ་ཏེ། །རྒྱུ་ཡི་ཁྱད་པར་འབྱུང་བཞི་རྒྱུར་བྱས་སོ། །མིག་དང་རིག་བྱེད་ཐོབ་པ་རིམ་བཞིན་གཅོད། །ངེས་ཚིག་ཁྱད་པར་རྣམ་རིག་བྱེད་མིན་བརྗོད།།ཅེས་རྩ་སྡོམ་སོགས་ཀྱིས་རྣམ་རིག་མིན་པའི་དོན་གསལ་བར་བསྟན་པ་གོར་མ་་་་་ཆག་གོ་ཞེ་ན། ཁོ་ན་རེ། བསམ་གཏན་གྱི་སྡོམ་པ་དང་ཟག་མེད་ཀྱི་སྡོམ་པ་གཉིས་ལ་རིག་བྱེད་དང་རིག་བྱེད་མིན་པ་གཉིས་ཡོད་པས་ཕྱི་མ་སེམས་རྗེས་་་་་་་་འབྲང་གིས་ཁྱབ་པ་ཡིག་ཆའི་དོན་ཡིན་ནམ་འདྲ་སྟེ། ཡིག་ཆ་རང་ལས བྱས་པ་ལ་ཁོ་ན་རེ། དེར་ཐལ། རྩ་བར། གཡེང་དང་སེམས་མེད་པ་ཡི་ཡང་། །ཞེས་གསུངས་པའི་ཕྱིར་ན་ཡང་མ་ཁྱབ། འདོད་མི་ནུས་ཏེ། དེ་གཉིས་ལ་རྣམ་པར་རིག་བྱེད་དང་རྣམ་པར་རིག་བྱེད་མིན་པ་གཉིས་ཡོད་པས་ཕྱི་མ་ལ་སེམས་ཀྱི་་་་་་་རྗེས་འབྲང་གིས་ཁྱབ་པའི་ཕྱིར། རྩ་བར། ཐ་མ་གཉིས་ནི་སེམས་རྗེས་འབྲང་། །ཞེས་གསུངས་སོ་ཞེ་ན། ཁོ་ན་རེ། དེ་གཉིས་ལ་རྣམ་པར་རིག་བྱེད་ཀྱི་གཟུགས་ཤིག་འཇོག་པ་དེས་ན་ཟག་མེད་ཀྱི་སྡོམ་པ་ལ་རྣམ་པར་རིག་བྱེད་ཅིག་ཇི་ལྟར་་་་་་343 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇོག་ཏེ་དེ་ནི་བྱེ་སྨྲ་སྤྱི་དང་སློབ་དཔོན་གང་གི་ལུགས་ལ་འཇོག་ཚུལ་མི་སྲིད་་་་་་པའི་ཕྱིར་ཟེར།ཁ་ཅིག ཟག་མེད་ཀྱི་སྡོམ་པ་ལའང་ཀུན་ནས་བསློང་བར་བྱས་པའི་སྤྱོད་པ་གཅིག་ཡོད་པར་ཐལ། དེ་ལ་རྣམ་པར་རིག་བྱེད་ཀྱི་སྡོམ་པ་གཅིག་ཡོད་པའི་ཕྱིར། ཡང་ན་རིག་མིན་གྱི་ཟག་མེད་ཀྱི་སྡོམ་པ་དང་བསམ་གཏན་གྱི་སྡོམ་པ་སོགས་རེ་རེ་ནས་ཆོས་ཅན། སེམས་ཡོད་མེད་ལ་ལྟོས་པ་ནི་ཆེས་འཐད་དཀའ་སྟེ།གཞན་དུ་ན་རྣམ་རིག་མ་ཡིན་པའི་གཟུགས་ཀྱི་དོན་རྩ་བ་ལྟར་མིན་པར་དེ་ལས་་་གཞན་ཞིག་འཇོག་དགོས་པར་འགྱུར་ལ། ཡང་ན་སོ་ཐར་གྱི་སྡོམ་པ་སེམས་ཀྱི་རྗེས་འབྲང་ཡིན་པའི་ཕྱིར་ཏེ། སེམས་མེད་པར་དེ་འབྱུང་དཀའ་བའི་ཕྱིར་ཏེ།རྣམ་པར་རིག་བྱེད་ལ་ནི་སེམས་མེད་པར་འཇུག་པར་དཀའ་བའི་ཕྱིར་ཏེ། རྩ་བར། རྣམ་རིག་དཔྱོད་དང་བཅས་དག་ན། །ཞེས་དང་། སོ་ཐར་གྱི་སྡོམ་པ་རིག་མིན་ཡོད་ན་དེ་སེམས་ཀྱི་རྗེས་འབྲང་ཡིན་སྙམ་སྟེ། བསམ་གཏན་ཟག་མེད་ཀྱི་སྡོམ་པ་དག་སེམས་ཀྱི་རྗེས་འབྲང་དུ་འཇོག་པས་ཤེས་པའི་ཕྱིར། དེས་ན་སོ་ཐར་གྱི་སྡོམ་པ་ལའང་སེམས་ཀྱི་རྗེས་འབྲང་གིས་ཁྱབ་པར་ཐལ། གོང་འོག་གི་གཞུང་རྣམས་བསྒྲིག་ན་དེ་ལྟར་དུ་སྒྲུབ་ནུས་པའི་ཕྱིར་ཟེར་ན། ཁོ་ན་རེ། གོང་སྨོས་ལྟར།ཡིག་ཆ་ལས། ཤེས་བྱ་ཆོས་ཅན། སྡོམ་པ་གསུམ་ལ་སེམས་ཀྱི་རྗེས་འབྲང་ཡིན་མིན་གཉིས་ཡོད་དེ། སོ་ཐར་བསམ་གཏན་ཟག་མེད་ཀྱི་སྡོམ་པ་གསུམ་གྱི་ཐ་མ་གཉིས་སེམས་ཡོད་མེད་ལས་འགྲོ་ལྡོག་བྱེད་པས་རྗེས་འབྲང་ཡིན་ལ་སོ་ཐར་ནི་་་་་སེམས་གཡེང་བ་དང་སེམས་མེད་པའི་གནས་སྐབས་སུ་ཡང་འཇུག་པས་སེམས་་་་ཀྱི་རྗེས་འབྲང་མ་ཡིན་པའི་ཕྱིར། ཞེས་གསུངས་སོ་ཟེར་ན། ཁ་ཅིག དེ་ལྟར་ངེས་ཏེ། མཆིམས་མཛོད་ལས་ཀྱང་སྡོམ་པ་གསུམ་པོ་དེ་དག་ལས་ཐ་མ་བསམ་གཏན་དང་ཟག་མེད་ཀྱི་སྡོམ་པ་གཉིས་ནི་སེམས་རྗེས་འབྲང་བ་སྟེ་མཉམ་པར་་་་་་ 344 ་

མཛོད་གནས་བཞི་པ།བཞག་པ་ན་ཡོད་ལ་མ་བཞག་པ་ན་མེད་པའི་ཕྱིར། སོ་ཐར་ནི་གཡེངས་བ་དང་སེམས་མེད་པའི་རྗེས་སུ་བྱེད་པས་མིན་ནོ། །ཞེས་གསུངས་པ་ལ། དེས་ན་ཐ་མ་གཉིས་སེམས་ཀྱི་རྗེས་འབྲང་ཡིན་པ་ནི་ངེས་པར་འཇུག་ལ་དང་བོ་དེ་མིན་པར་་་་འདྲ་བ་ཞིག་གསུངས་ཤིང་ཁ་ཅིག་བཤད་སྲོལ་འདི་ནི་མཛོད་སྤྱིའི་གསུངས་ཚུལ་་་དང་སློབ་དཔོན་གྱི་ལུགས་ལྟར་ཡིན་པ་མ་གཏོགས་བྱེ་སྨྲའི་ལུགས་ལ་བཤད་ཚུལ་་དེ་འཐད་སྙམ་པ་མིན་པའི་ཕྱིར་ཏེ། རྣམ་རིག་མ་ཡིན་པའི་དོན་ལས་གོ་སླ་བའི་ཕྱིར་ཟེར་ན། ཁོ་ན་རེ། སློབ་དཔོན་གྱི་ལུགས་ལྟར་བཤད་ཅེས་ཟེར་བ་ནི་མིན་པར་སྣང་སྟེ། དེས་སྡོམ་པ་དང་ཚུལ་ཁྲིམས་ལ་ཤེས་པས་ཁྱབ་པར་འདོད་བཞིན་དུ་སོ་ཐར་གྱི་སྡོམ་པ་སེམས་མེད་པ་དང་སེམས་གཡེང་བའི་གནས་སྐབས་སུ་་་་་་་་འབྱུང་བ་དེའི་ལུགས་ལ་ནང་འགལ་ཁོ་ནར་ངེས་ཏེ། དེའི་ལུགས་ལ་ཚུལ་ཁྲིམས་ནི་སྡོམ་པ་དང་སེམས་བྱུང་ཡིན་པར་དམ་བཅའ་བའི་ཕྱིར། དེར་ཐལ། དེ་ནི་རྣམ་རིག་བྱེད་མིན་བརྗོད། །ཅེས་སློབ་དཔོན་འདུས་བཟང་གིས་བརྗོད་ཅེས་བཤད་ལ་སློབ་དཔོན་རང་ཉིད་ཀྱིས་རྣམ་རིག་མ་ཡིན་པའི་གཟུགས་དེ་གཟུགས་་་མཚན་ཉིད་པ་མིན་པར་བཞེད་ལ། དེ་ལྟར་ཀྱང་གཞུང་གི་གསུངས་ཚུལ་དེ་ནི་སློབ་དཔོན་ཁོ་ནས་འདོད་པ་མིན་སྙམ་སྟེ། བསམ་གཏན་ཟག་མེད་ཀྱི་སྡོམ་པ་གཉིས་ནི་མཉམ་བཞག་པ་ལ་ཡོད་ལ་དེ་མ་ཡིན་པ་ལ་མེད་ཅེས་བཤད་ན་མཉམ་་་བཞག་ལས་ལངས་པའི་ཚེ་དེ་བཏང་བར་འགྱུར་བས་དེའང་འཐད་པར་མིན་ལ་་་ཡང་བསམ་གཏན་གྱི་སྡོམ་པ་ལ་ཟག་མེད་ཀྱིས་ཁྱབ་པར་འཛིན་དགོས་རྒྱུ་ལ་་་་་་་་དེའང་དཀའ་བར་སྣང་ངོ་ཞེ་ན། དེ་ནི་མཆིམས་མཛོད་དང་མི་མཐུན་པར་སོང་བས་ཐམས་ཅད་ལ་བརྟག་སྟེ་རྩ་འགྲེལ་གྱི་དོན་ངེས་པར་དུ་གོ་ནུས་པ་ཞིག་གི་་་་་་སྟེང་ནས་འཇོག་དགོས་པར་གསུངས་སོ། །ཡིག་ཆར། ཇི་སྲིད་འཚོའི་བར་དུ་གཞན་གནོད་གཞི་དང་བཅས་པ་345 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐམས་ཅད་སྤོང་བར་ཁས་བླངས་པའི་སོ་ཐར་གྱི་སྡོམ་པ་དེ་དགེ་སློང་གི་སྡོམ་་་་་་་པའི་མཚན་ཉིད་ཡིན་པའི་ཕྱིར། ཞེས་གསུངས་པ་ལ། གཞན་གནོད་གཞི་དང་བཅས་པའི་གཞི་ལ་གང་སྤེལ་ལས། གཞིའི་ཁྱད་པར་ནི་མ་ཆགས་པ་དང་ཞེ་སྡང་མེད་པ་དང་། གཏི་མུག་མེད་པ་ལ་བརྗོད་དོ། །ཞེས་ཡིད་ཀྱི་དེ་གསུམ་ལ་བཞག་ནས་སྲོག་གཅོད་སྤོང་བ་སོགས་ཀྱི་གཞི་ལ་བཞག རྒྱལ་སྲས་མ་ལས། སྲོག་གཅོད་པ་ལ་སོགས་པའི་གཞི་ཆེས་མང་བོ་དག་ལས་ལྡོག་པར་འགྱུར་ཞེས་བྱ་བ་ནི།ནས། དཔེར་ན། དུས་མ་ཡིན་པའི་ཟས་སྲོག་གཅོད་པའི་གཞིར་འགྱུར་ལ། ཞེས་གསུངས་པ་ལ། གཞུང་གོང་མ་གང་སྤེལ་ལྟར་ན་གཞན་གནོད་གཞི་དང་བཅས་པ་ཞེས་པའི་གཞི་ལ་དགེ་བ་གསུམ་བཞག་པར་འདྲ་བས་དེས་ན་དེ་སྤང་བྱ་ལ་་་་་་སྦྱོར་རྒྱུ་མིན་པར་དེའི་དགེ་རྩ་གསུམ་ལ་འཇོག་པར་ཚིག་ཟིན་ལྟར་ཡིན་ཟེར་ན།ཁ་ཅིག དེ་འགྲེལ་བཤད་དེས་སྦྱར་སའམ་འགྲེལ་ས་ཁྱོད་ཀྱིས་སྦྱར་མ་ནུས་སམ་སྟེ། ཡིག་ཆར་དེ་ལས་གཞན་བསྟན་པའི་ཕྱིར་ཏེ། དེ་ཉིད་ལས། ཇི་སྲིད་འཚོའི་བར་དུ་གཞན་གནོད་གཞི་དང་བཅས་པ་ཐམས་ཅད་སྤོང་བར་ཁས་བླངས་པའི་་་སོ་ཐར་གྱི་སྡོམ་པ་དེ་དགེ་སློང་གི་སྡོམ་པའི་མཚན་ཉིད་ཡིན་པའི་ཕྱིར། ཞེས་སོ་ཐར་གྱི་སྡོམ་པ་ཐམས་ཅད་ལ་དེས་ཁྱབ་པར་ཤེས་ནུས་ཏེ་འདུལ་བའི་གཞུང་གང་ཡིན་དག་གིས་དེ་ལྟར་བཤད་པའི་ཕྱིར། ཡང་དེའི་གཞི་ལ་དྲངས་མ་ཐག་པའི་རྒྱལ་སྲས་མས་བཅས་པའི་ཁ་ན་མ་ཐོ་བ་བཞག་པར་བསྟན་ཟིན་པ་ལྟར་ཡིན་ལ།གང་ལྟར་ཡང་འགྲེལ་བ་གཉིས་ཀྱི་དོན་གཅིག་ཏུ་བཀྲལ་དགོས་པས་ཡིད་་་་་་་་་་་་་གཞུངས་པ་དག་གིས་དཔྱད་པར་མཛོད།དགེ་སློང་ཕ་མཚན་གྱུར་བའི་དགེ་སློང་མའི་རྒྱུད་ལ་དགེ་སློང་ཕའི་སྡོམ་་་པ་ཡོད་དམ་མེད་གོང་དུ་དོགས་གཅོད་ཅུང་ཞིག་བྲིས་ཀྱང་འདིར་སླར་ཁ་བསྐང་་བས་ཚུལ་དུ་དཔྱད་ན། ཁ་ཅིག དེའི་རྒྱུད་ལ་ཕའི་སྡོམ་པ་ཡོད་པར་སེམས་ཏེ་དེ་346 ་

མཛོད་གནས་བཞི་པ།མིན་ན་དེས་ཕའི་སྡོམ་པའི་གཏོང་རྒྱུ་བྱུང་བ་ལ་དེ་མ་བྱུང་བར་འདྲ་བའི་ཕྱིར་་་་་་ཟེར་ན། རྣམ་དཔྱོད་ཆེ་བ་དག་གིས་དེའང་དཀའ་ཟེར་ཏེ། དེའི་རྒྱུད་ན་དགེ་སློང་ཕའི་སྡོམ་པ་མེད་པའི་ཕྱིར་ཏེ། དེ་ད་ལྟ་བ་མེད་པའི་ཕྱིར། དེར་ཐལ། དེའི་སོ་སོར་ཐར་བའི་སྡོམ་པ་ཡོད་ན་ད་ལྟ་བ་ཡོད་དགོས་པའི་ཕྱིར་ཏེ། རྩ་བར། སོ་སོར་ཐར་གནས་ཇི་སྲིད་དུ། །མ་བཏང་བར་དུ་ད་ལྟར་གྱི། །ཞེས་དེ་ཡོད་ན་ད་ལྟ་བ་ཡོད་དགོས་པར་བསྟན་ཏོ། །དགེ་སློང་ཕ་མཚན་གྱུར་མ་ཐག་པའི་དགེ་སློང་མ་དེའི་རྒྱུད་ལ་དགེ་སློང་ཕའི་སྡོམ་པ་རྣམ་པར་རིག་བྱེད་ཀྱི་དེ་ཡོད་པར་ཐལ།དེས་དེ་མ་བཏང་བ་ཡིན་པའི་ཕྱིར། འདོད་ན། དེའི་རྒྱུད་ལ་ཕ་མ་གཉིས་ཀའི་སྡོམ་པ་མངོན་གྱུར་གཉིས་དུས་མཉམ་དུ་ཡོད་པར་ཐལ། དམ་བཅའ་དེའི་ཕྱིར།ཡང་ན། དགེ་སློང་ཕ་དགེ་སློང་མར་མཚན་གྱུར་མ་ཐག་པ་དེས་དགེ་སློང་མའི་སྡོམ་པ་གསར་དུ་རྙེད་པ་ཡིན་པར་ཐལ། སྔོན་མེད་པའི་སྡོམ་པ་དེ་ཐོབ་པ་གང་ཞིག་དེ་ཐོབ་ནས་ཡུན་རིང་ལོན་པ་མ་ཡིན་པའི་ཕྱིར། འདོད་ན། དེ་འདྲའི་མཚན་གྱུར་ཁ་མའི་རྒྱུད་ལ་སྔོན་མེད་པའི་སྡོམ་པ་འཐོབ་པའི་རྒྱུ་ཡོད་པར་ཐལ།མཚན་གྱུར་མ་ཐག་པའི་རྒྱུད་ལ་སྔོན་མེད་པའི་སྡོམ་པ་དེ་ཐོབ་མ་ཐག་པ་ཡིན་་་་་་པའི་ཕྱིར། རྟགས་མ་གྲུབ་ཟེར་ན། རིགས་པས་སྒྲུབ་ཚུལ་སླ་བ་དང་རྩོད་ཚུལ་སོགས་ཤིན་ཏུ་མང་བས་རྣམ་གྲངས་རྒྱ་བསྐྱེད་ན་བློ་རྒྱས་པར་འགྲོ་ཟེར་རོ། །ཡང་དེ་འདྲའི་མཚན་གྱུར་མ་ཐག་པ་དེ་ཆོས་ཅན། རང་གི་སྔོན་མའི་གང་ཟག་དེའི་རྒྱུད་ལ་སྔོན་མེད་པའི་སྡོམ་པ་འཐོབ་པའི་རྒྱུ་ཡོད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། རང་འགྲེལ་ལས། མཚན་གྱུར་བ་ལས་སྔོན་གྱི་སྡོམ་པ་གཏོང་བའི་རྒྱུ་ཡང་ཡོད་པ་མ་ཡིན་ལ་སྔོན་མེད་པའི་སྡོམ་པ་ཐོབ་པའི་རྒྱུ་་ཡང་ཡོད་པ་མ་ཡིན་ནོ། །ཞེས་གསུངས་པའི་ཕྱིར།ཡང་དགེ་སློང་ཕ་མཚན་གྱུར་ནས་དགེ་སློང་མར་གྱུར་མ་ཐག་པའི་སྡོམ་་་347 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་རང་རྒྱུད་ལ་ཡོད་པ་མ་ཡིན་པར་ཐལ། ཕ་དེའི་སྡོམ་པའི་གཏོང་བའི་རྒྱུ་ཡང་ཡོད་པ་མ་ཡིན་པའི་ཕྱིར་ཟེར་བ། ཆོས་གྲྭའི་སྐབས་སུ་རང་གཞན་དག་གིས་ལན་ཕྱོགས་བདེ་བ་ཞིག་བརྗོད་པ་ནི་དེ་འདྲའི་ཕའི་སྡོམ་པ་དེ་དེ་འདྲའི་མའི་སྡོམ་་་་་་་པའི་རྫས་རྒྱུན་ཡིན་པས་སྔ་མ་ཕྱི་མར་གྱུར་བ་ཡིན་སྙམ་སྟེ། མཛོད་རང་ལས།རྫས་སུ་རྣམ་པ་བཞི་ཡིན་ནོ། །མཚན་ལས་མིང་ནི་འཕོ་བའི་ཕྱིར། །ཞེས་སོ། ཁ་ཅིག དེ་འདྲའི་མཚན་གྱུར་མ་ཐག་པའི་དགེ་སློང་མ་དེས་རང་རྒྱུད་ཀྱི་སྡོམ་པ་དེ་ཕ་ཆོག་དང་མ་ཆོག་གང་རུང་ལས་ཐོབ་པ་ཡིན་ཞེ་ན། དེ་ནི་ཕ་ཆོག་ལས་ཐོབ་པ་མི་འཐད་དེ། དེ་ཕའི་སྡོམ་པའི་ཞིང་མ་ཡིན་པའི་ཕྱིར། ཁྱབ་སྟེ། མདོ་རྩ་བར།ཞིང་མ་ཡིན་པ་ཉིད་ལ་ནི་ཉམས་སོ། །ཞེས་གསུངས། ཡང་ན་དེ་འདྲའི་མ་དེའི་རྒྱུད་ཀྱི་སྡོམ་པ་དེ་ཕའི་སྡོམ་པའི་ཁྲིམས་ཁས་འཆེ་བའི་སྡོམ་པ་ཡིན་ཟེར་ན། འོ་ན། དེ་འདྲའི་དགེ་སློང་མ་དེའི་རྒྱུད་ཀྱི་སྡོམ་པ་དེ་དང་དེ་འདྲའི་མ་སོགས་དགེ་སློང་མ་ལ་ཆོས་སྟོན་པའི་ལྟུང་བྱེད་སོགས་ཀྱི་བཅས་ལྡན་ཡིན་པར་ཐལ། དེའི་རྒྱུད་ཀྱི་སྡོམ་པ་དེ་ཕའི་སྡོམ་པའི་ཁྲིམས་ཁས་འཆེ་བའི་སྡོམ་པ་ཡིན་པའི་ཕྱིར་་་་་་་ཟེར་བ་མང་ན། གཞན་དག་ན་རེ། མཚན་གྱུར་མ་ཐག་པའི་མ་དེ་ཆོས་ཅན།ཁྱོད་ཀྱིས་མའི་སྡོམ་པ་སྔོན་མ་ཐོབ་པ་གསར་དུ་ཐོབ་པ་ཡིན་ཟེར་ན། དེ་ཆོས་ཅན། ཁྱོད་ཀྱིས་ཕའི་སྡོམ་པ་བཏང་བར་ཐལ། ཁྱོད་ཀྱིས་སྔར་ཐོབ་ནས་མར་གྱུར་མ་ཐག་མེད་པར་བྱས་པའི་ཕྱིར། འདོད་མི་ནུས་ཏེ། དགེ་སློང་གི་སྡོམ་པའི་གཏོང་རྒྱུ་གང་ཡང་མ་བྱུང་བའི་ཕྱིར། ཡང་ན་དེ་འདྲའི་མཚན་གྱུར་མ་ཐག་པ་དེས་མའི་སྡོམ་པ་གསར་དུ་ཐོབ་མ་ཐག་ཡིན་པར་ཐལ། ཞེ་འདོད་དེའི་ཕྱིར།འདོད་ན། དེ་འདྲའི་མཚན་གྱུར་ཁ་མའི་ཕ་དེ་ཆོས་ཅན། ཕའི་སྡོམ་པ་གཏོང་ཁ་མ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཕའི་སྡོམ་པ་རྒྱུད་ལྡན་ཡིན་པར་ཐལ། དེ་གཏོང་ཁ་མ་ཡིན་པའི་ཕྱིར། ཁྱབ་སྟེ། རྩ་བར། སོ་སོར་ཐར་་ 348 ་

མཛོད་གནས་བཞི་པ།གནས་ཇི་སྲིད་དུ། །མ་བཏང་བར་དུ་སྐད་ཅིག་མ། །ཕྱིན་ཆད་འདས་ལྡན། ཞེས་གསུངས་པ་ལ། ཁོ་ན་རེ། དེ་ཕའི་སྡོམ་པ་གཏོང་ཁ་མ་མ་ཡིན་པར་ཐལ དེ་གཏོང་བྱེད་ཀྱི་རྒྱུ་གང་ཡང་མ་གྲུབ་པའི་ཕྱིར་ཟེར་བ་ལ། ཁ་ཅིག དེ་འདྲའི་མཚན་གྱུར་མ་ཐག་པའི་མ་དེས་མའི་སྡོམ་པ་གསར་ཐོབ་མ་ཡིན་པར་ཐལ། དེའི་ཕྱིར། འདོད་མི་ནུས་ཏེ། ཨ་ཁུ་རིན་པོ་ཆེའི་མཐའ་དཔྱོད་དུ། དེ་ཆོས་ཅན།དགེ་སློང་མའི་སྡོམ་པ་གསར་དུ་རྙེད་མ་ཐག་པ་ཡིན་པར་ཐལ། ཁྱོད་ཀྱི་རྒྱུད་ཀྱི་དེའི་ཐོབ་པ་དེ་དེའི་རྙེད་ཐོབ་ཡིན་པའི་ཕྱིར། མ་གྲུབ་ན། དེ་དེའི་རྙེད་ཐོབ་དང་ལྡན་ཐོབ་གང་ཡང་མ་ཡིན་པར་ཐལ་ལོ། །ཞེས་བྱུང་ངོ་། །ཁ་ཅིག གང་ཟག་གཅིག་གི་རྒྱུད་ལ་དགེ་སློང་གི་སྡོམ་པ་མི་འདྲ་བ་མེད་ཟེར་ན། སྔར་དཔྱད་ཟིན་པ་ལྟར་ཆེས་མི་རིགས་ཏེ། རྩ་བར། དང་བོའི་རྣམ་རིག་རྣམ་རིག་མིན། །སོ་སོར་ཐར་དང་བྱ་བའི་ལམ། །ཞེས་གསལ་བར་གྲུབ་པོ་ཞེ་ན། ཁོ་ན་རེ། དེས་ན་དགེ་སློང་གཅིག་གི་རྒྱུད་ལ་ལུས་ངག་གི་མི་དགེ་བ་གསུམ་སྤང་བའི་སྡོམ་པ་དང་མ་སྤང་བའི་སྡོམ་པ་གཉིས་ཡོད་ཆོག་པར་ཐལ།དེའི་ཕྱིར་ན་མ་ཁྱབ་པར་ཟེར་ཞིང་དེ་ལྟར་ཡོད་ན་གང་ཟག་དེ་ཉེས་བྱས་ཀྱིས་་་་་་གོས་པའི་གང་ཟག་དང་མ་གོས་པའི་གང་ཟག་གཉིས་ཀར་ཐལ་བས་སོ་ཟེར་ན་་་་རྣམ་གྲངས་ཙམ་དུ་ཟད་དོ། །རྟོགས་ལྡན་འགའ་རེས་དཔྱད་ཚུལ་དེ་དེ་འདྲའི་མཚན་གྱུར་མ་ཐག་པའི་མ་དེས་མའི་སྡོམ་པ་གསར་ཐོབ་མ་ཡིན་ཏེ། དེ་རིག་བྱེད་དང་མི་ལྡན་པའི་ཕྱིར་ཟེར་ན། འོ་ན། དགེ་སློང་གི་སྡོམ་པ་ཐོབ་མ་ཐག་པ་ཡིན་ན་རྣམ་པར་རིག་བྱེད་ཀྱི་དེ་ཐོབ་པས་ཁྱབ་པར་ཐལ། དེའི་ཕྱིར། འདོད་ན། སངས་རྒྱས་དང་རང་སངས་རྒྱས་སོགས་ཀྱི་དགེ་སློང་གི་སྡོམ་པ་ཆོས་ཅན། དེར་ཐལ། དེའི་ཕྱིར།ཡང་ན། དགེ་སློང་གི་སྡོམ་པ་སྐད་ཅིག་གཉིས་པ་དེ་ཆོས་ཅན། རང་རྒྱུད་ཀྱི་དེས་་ 349 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རང་ཉིད་གསར་དུ་ཐོབ་པ་མ་ཡིན་པར་ཐལ། ་་དེའི་ཚེ་དེ་ལེན་བྱེད་ཀྱི་རིག་བྱེད་མེད་པའི་ཕྱིར། འདོད་ན། དེའི་སྐད་ཅིག་གཉིས་པ་ཐོབ་མ་ཐག་པ་མེད་པར་ཐལ། བཤད་ཚུལ་དེའི་ཕྱིར། ཡང་ན་དེའི་རྒྱུད་ཀྱི་དེའི་སྐད་ཅིག་གཉིས་པའི་ཐོབ་པ་ཆོས་ཅན། རྙེད་ཐོབ་ཡིན་པར་ཐལ། དེའི་སྐད་ཅིག་གཉིས་པའི་རྙེད་ཐོབ་ཡིན་པའི་ཕྱིར། འདོད་ན། དེའི་སྐད་ཅིག་གཉིས་པའི་རྙེད་ཐོབ་ཡིན་ན་དགེ་སློང་གི་སྡོམ་པའི་རྙེད་ཐོབ་ཡིན་པས་ཁྱབ་པར་ཐལ། དེའི་ཕྱིར། ཁ་ཅིགདེ་དགེ་སློང་གི་སྡོམ་པའི་རྙེད་ཐོབ་མ་ཡིན་པར་ཐལ། ལྡན་ཐོབ་ཡིན་པའི་ཕྱིར་ཟེར་ན་མ་ཁྱབ་པར་འདྲ་ཞིང་དཔྱད་དགོས་སོ། །ཨ་ཁུ་རིན་པོ་ཆེའི་མཐའ་དཔྱོད་ལས། དེས་ན་ཕ་མཚན་གྱུར་མ་ཐག་པའི་དགེ་སློང་མ་དེ་ལ་ཕའི་སྡོམ་པ་ལྡན་ཀྱང་རྒྱུད་ལ་མེད་པས་དེའི་བཅས་ལྡན་མིན་ལ། ཞེས་པ་ལ་ཁ་ཅིག འོ་ན་དགེ་སློང་མ་དེའི་རྒྱུད་ན་དགེ་སློང་ཕའི་མིག་རྣ་ཡན་ལག་སོགས་ལྡན་པར་ཐལ།དེའི་ཕྱིར། འདོད་ན། དེའི་ཕུང་བོ་ལྔ་ག་དགེ་སློང་མ་དེའི་རྒྱུད་ལ་ལྡན་པར་ཐལ་ལོ་ཞེ་ན་འདུལ་བའི་སྐབས་སུ་ལན་རྒྱ་ཆེར་སྤྲོ་ངེས་སོ། །རྣམ་པར་རིག་བྱེད་ཀྱི་སྡོམ་པ་སོགས་ནི་སེམས་ཀྱི་རྗེས་འཇུག་མིན་པ་ནི་་ཟག་བཅས་ཀྱི་བེམ་པོ་ཡིན་པས་གསུངས་ལ་བསམ་གཏན་དང་ཟག་མེད་ཀྱི་སྡོམ་་པ་དག་ནི་སེམས་ཀྱི་རྗེས་འབྲང་ཡིན་པ་ནི་དེ་ལས་བཟློག་པས་ཡིན་སྙམ་སྟེ་་་་་་་་་་འགྲེལ་བ་དག་གིས་སོ་ཟེར་བ་བརྟག་དགོས།ཁ་ཅིག སོ་ཐར་གྱི་སྡོམ་པ་ལ་དུས་གསུམ་གྱི་ངོ་བོར་གྱུར་བའི་སྡོམ་པ་ཡོད་ཟེར་ན། སོ་ཐར་གྱི་སྡོམ་པ་ཡིན་ན་མ་འོངས་པ་མ་ཡིན་པས་མ་ཁྱབ་པར་ཐལ། དེ་ལ་དུས་གསུམ་གྱི་དེ་ཡོད་པར་དམ་བཅའ་བ་ཡིན་པའི་ཕྱིར། འདོད་མི་ནུས་ཏེ། དེ་ལ་ད་ལྟ་བ་དང་ལྡན་ལ་མ་འོངས་པ་ནི་གང་ནས་ཀྱང་མི་ལྡན་པའི་ཕྱིར་ཏེ། སོ་སོར་ཐར་གནས་ཇི་སྲིད་དུ། །མ་བཏང་བར་དག་ད་ལྟར་གྱི། །རྣམ་350 ་

མཛོད་གནས་བཞི་པ།རིག་མི་ལྡན། ཞེས་གསུངས་ཞེ་ན། ཁ་ཅིག་དེ་ནི་སོ་ཐར་གྱི་སྡོམ་པ་རྣམ་རིག་མ་ཡིན་པར་གསུངས་ཀྱི་སོ་ཐར་སྡོམ་པ་སྤྱི་ལ་མི་ཟེར་རམ་ཞེ་ན། འོ་ན། རྣམ་རིག་མ་ཡིན་པའི་སོ་ཐར་གྱི་སྡོམ་པ་ཆོས་ཅན། ཁྱོད་ཡིན་ན་མ་འོངས་པ་མ་ཡིན་པས་ཁྱབ་པར་ཐལ། དེའི་ཕྱིར། འདོད་ན། རིག་མིན་གྱི་སོ་ཐར་སྡོམ་པ་སྐད་ཅིག་གཉིས་པ་ཆོས་ཅན། མ་འོངས་པ་མིན་པར་ཐལ། དེའི་ཕྱིར། འདོད་མི་ནུས་ཏེ།དེའི་སྐད་ཅིག་དང་བོ་ལ་ལྟོས་ནས་མ་འོངས་པ་ཡིན་པའི་ཕྱིར། ཁྱབ་སྟེ། མ་འོངས་པ་ཡིན་མིན་དེ་ལྟར་མ་བྱས་ན་མ་འོངས་པ་མེད་པར་ཐལ་བས་སོ ཡང་ན་མ་འོངས་པའི་སེམས་ཅན་དེ་མ་འོངས་པ་ཡིན་ནམ་མིན། ཡིན་ན་དེའི་རྒྱུད་ཀྱི་སོ་ཐར་གྱི་སྡོམ་པ་སོགས་མ་འོངས་པ་ཡིན་པར་ཐལ རང་མ་འོངས་པ་ཡིན་པའི་ཕྱིར། ཁྱབ་སྟེ། རང་ཉིད་མ་འོངས་པ་ཡིན་ལ་རང་རྒྱུད་ཀྱི་ཡོན་ཏན་ཀུན་སྐྱེས་ཟིན་པར་སྨྲ་བ་ནི་བྱིས་པའི་ངག་ལས་ཞན་པའམ་དམན་པར་སོང་བའི་ཕྱིར་ཞེ་ན། གཞན་ཡང་། མ་འོངས་པའི་དགེ་སློང་གི་རྒྱུད་ཀྱི་རྣམ་རིག་མིན་པའི་སོ་ཐར་གྱི་སྡོམ་པ་དེ་མ་འོངས་པ་ལས་བཤད་ཚུལ་གང་ཡང་མེད་དམ་སྙམ་སྟེ། ད་ལྟ་བ་དང་འདས་པར་འཇོག་པའི་གནས་མེད་པའི་ཕྱིར། ཡང་དེ་མེད་ཅེ་ན་དེ་བས་ཀྱང་མི་འཐད་པར་སེམས་ཏེ། མ་འོངས་པའི་དགེ་སློང་ཡོད་པའི་ཕྱིར། མ་གྲུབ་ན། མ་འོངས་པའི་ཆོས་གཅིག་ཀྱང་མེད་པར་ཐལ། ཁྱོད་ཀྱིས་སྐྱོན་བརྗོད་ཚུལ་དེའི་ཕྱིར་ཟེར་བ་མང་བས་དཔྱད། ཨ་ཁུ་རིན་པོ་ཆེའི་མཐའ་དཔྱོད་ལས།སོ་ཐར་གྱི་སྡོམ་པ་མ་འོངས་པ་མེད་པ་སེམས་ཀྱི་རྗེས་འབྲང་མིན་ཀྱང་སེམས་ལ་་་རག་ལས་པ་ཡིན་ནམ་སྙམ་སྟེ། སེམས་ཀྱི་རྗེས་འབྲང་མིན་པ་ཙམ་གྱིས་འཇོག་ན་མིག་དབང་དང་བུམ་པ་སོགས་ལའང་མ་འོངས་པ་མེད་པར་ཐལ་ལ། སོ་ཐར་གྱི་སྡོམ་པ་ལ་ད་ལྟ་བས་ཁྱབ་པ་རང་ལུགས་བྱས་པར་སྙམ་ལ། ད་ལྟར་དག་ལས་འཐོབ་པར་འགྱུར་གསུངས་པ་སོགས་འོག་ཏུ་འཆད་ངེས་སོ། །དཔྱོད་ལྡན་ཁ་351 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅིག་ན་རེ། སོ་ཐར་གྱི་སྡོམ་པ་དང་ལྡན་པའི་གང་ཟག་ཡིན་ན་སོ་ཐར་གྱི་སྡོམ་པ་འདས་པ་དང་ལྡན་པས་ཁྱབ་པའི་ཕྱིར་ཏེ། དེའི་ཐོབ་པ་དང་ལྡན་པས་ཁྱབ་པའི་ཕྱིར། དེར་ཐལ། དེ་ལྡན་བྱེད་ཀྱི་རྫས་ཡོད་པས་ཁྱབ་པའི་ཕྱིར་ཏེ། དེའི་ཐོབ་པ་སྔར་སྐྱེས་ཡོད་པའི་ཕྱིར། འདོད་ན། དེ་ལ་ཐོབ་པ་འདས་པ་ཡོད་ན་དེ་ལ་ཐོབ་པ་འདས་པ་ལྡན་བྱེད་ཀྱི་རྫས་ཡོད་པར་འཇོག་པར་ཐལ། སྔ་མའི་རིག་པས་ཤེས་པའི་ཕྱིར། ཡང་ན། སོ་ཐར་གྱི་སྡོམ་པ་ཐོབ་མ་ཐག་པ་ཡིན་ན་སོ་ཐར་གྱི་སྡོམ་པ་འདས་པ་ཐོབ་པར་འཇོག་པས་ཁྱབ་པར་ཐལ། སྒྲུབ་ཚུལ་སོགས་དེའི་ཕྱིར། དེར་ཐལ། དེའི་ཐོབ་པ་སྔར་སྐྱེས་དང་ལྡན་པས་ཁྱབ་པའི་ཕྱིར། ཡང་ན། སོ་ཐར་གྱི་སྡོམ་པ་ཐོབ་མ་ཐག་པས་འདས་མ་འོངས་ད་ལྟ་གསུམ་གྱི་སྡོམ་པ་གསུམ་ག་ཐོབ་་་པར་ཐལ། སྔ་མའི་ཁས་ལེན་དེའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དེས་དུས་གསུམ་གྱི་སྡོམ་པ་འབོག་ཆོག་གཅིག་གིས་ཐོབ་པའི་ཕྱིར། མ་གྲུབ་ན། དེར་ཐལ། དེས་འདས་པའི་སོ་ཐར་གྱི་སྡོམ་པ་འབོག་ཆོག་གིས་ཐོབ་པ་གང་ཞིག་གཞན་གཉིས་ལ་དེའི་ཕྱིར། དང་བོ་མ་གྲུབ་པར་མི་རིགས་ཏེ་འདས་པའི་སོ་ཐར་གྱི་སྡོམ་པ་འབོག་ཆོག་གིས་འཐོབ་པ་མེད་པར་ཐལ་བས་སོ་ཞེས་གཞན་གཉིས་ལ་དེས་ཤེས་སོ། །ཡང་ན་སོ་ཐར་གྱི་སྡོམ་པ་ཐོབ་མ་ཐག་པས་དུས་གསུམ་གྱི་སྡོམ་པ་ཐོབ་པ་ཡིན་སྙམ་སྟེ། དུས་གསུམ་གྱི་སོ་ཐར་གྱི་སྡོམ་པ་ཆོ་ག་གཅིག་ལས་ཐོབ་པ་མ་གཏོགས་དེ་གསུམ་ལ་ཆོ་ག་སོ་སོ་བ་གང་ནས་མ་བཤད་པའི་ཕྱིར། དེས་ན་སོ་ཐར་གྱི་སྡོམ་པ་ཐོབ་མ་ཐག་པས་དུས་གསུམ་གྱི་སོ་ཐར་གྱི་སྡོམ་པ་ཐོབ་ཅེས་ཁས་་ལེན་པར་བྱའོ་ཟེར་ན། བློ་གྲོས་ཀྱི་རྩལ་ལ་མཁས་པའི་གྲགས་པ་ཅན་ན་རེ། སོ་ཐར་གྱི་སྡོམ་པ་ཐོབ་མ་ཐག་པས་སོ་ཐར་གྱི་སྡོམ་པ་སྐད་ཅིག་གཉིས་པ་ཕན་ཆད་་ཇི་སྲིད་འཚོའི་བར་གྱི་སྡོམ་པ་མ་ལུས་པར་ཐོབ་པར་ཐལ། སོ་ཐར་གྱི་སྡོམ་པ་སྐད་ཅིག་དང་བོ་ནས་ཇི་སྲིད་འཚོའི་བར་གྱི་སྡོམ་པ་དག་ཆོ་ག་གཅིག་གིས་་་་་་་་་་352 ་

མཛོད་གནས་བཞི་པ།བླངས་པ་ཡིན་པའི་ཕྱིར། དེ་དག་ཆོ་ག་གཅིག་གིས་བླང་བ་མིན་ན་དེ་རེ་རེ་ནས་ཆོ་ག་རེ་རེ་ཡོད་དགོས་པར་ཐལ་ལ། སྐབས་དེར་ཇི་སྲིད་འཚོའི་བར་གྱི་སྡོམ་པ་དག་བླངས་ན་སྐབས་དེར་མ་ཐོབ་པར་དཀའ་སྟེ། གཞན་དུ་ན་ཕྱི་མ་རྣམས་རྗེས་སུ་ལེན་དགོས་པར་འགྱུར་བ་དང་དེ་མིན་མཁན་སློབ་ལས་བླངས་ཟེར་ཞིང་དོན་་ལ་མ་བླངས་པར་འགྱུར་བའི་ཕྱིར་ཏེ། དེ་ལས་བླངས་པ་ནི་དེ་ལས་འཐོབ་པར་བྱེད་དགོས་སོ། །དེས་ན་སོ་ཐར་གྱི་སྡོམ་པ་ཐོབ་མ་ཐག་པས་སོ་ཐར་གྱི་སྡོམ་པ་ཕྱི་མ་རྣམས་ཐོབ་མ་ཐོབ་དཔྱད་གཞི་བྱས་ཏེ་རྩོད་ཚུལ་མང་ངོ་། །ཁོ་ན་རེ། སོ་ཐར་གྱི་སྡོམ་པ་ཐོབ་མ་ཐག་པས་སོ་ཐར་གྱི་སྡོམ་པ་ད་ལྟ་བ་འཐོབ་ཀྱང་འདས་མ་འོངས་པ་འཐོབ་པར་དཀའ་སྟེ། སོ་ཐར་གྱི་སྡོམ་པ་རྣམ་རིག་མ་ཡིན་པའང་ད་ལྟ་བས་ཚུལ་དུ་ཡོད་པའི་ཕྱིར། དེར་ཐལ། ཡིག་ཆར། སོ་ཐར་སྡོམ་པའི་རྣམ་རིག་མ་ཡིན་པ་ནི་རྟག་ཏུ་མ་བཏང་བར་དུ་ད་ལྟ་བ་དང་ལྡན་པས་ཁྱབ་ལ། ཞེས་གསུངས་པ་ལ་བརྟག་ན་དེ་ལ་འདས་མ་འོངས་ཀྱི་སོ་ཐར་སྡོམ་པ་ནི་མི་ལྡན་པར་གོ་ནུས་སོ་ཞེ་ན། འདས་མ་འོངས་ཀྱི་རྣམ་རིག་མ་ཡིན་པའི་སོ་ཐར་གྱི་སྡོམ་པ་ཆོས་ཅན། ཁྱོད་ཡོད་ངེས་མིན་པར་ཐལ། སོ་ཐར་གྱི་སྡོམ་པ་རྣམ་རིག་མིན་པ་ལ་ད་ལྟར་གྱིས་ཁྱབ་པའི་ཕྱིར། ཁྱབ་པ་ཡོད་དེ་འདས་མ་འོངས་ད་ལྟ་གསུམ་གྱི་གཞི་མཐུན་གང་གིས་ཀྱང་འཇོག་མི་སྲིད་པའི་ཕྱིར་ཟེར་་་་་ནས་དཔྱད་དོ། །ཟག་མེད་སྐད་ཅིག་དང་བོ་ལ་ཟག་མེད་འདས་པ་དང་མ་འོངས་པ་ད་ལྟ་བ་གསུམ་ཡོད་པའི་ཕྱིར། མ་གྲུབ་ན། དེར་ཐལ། དེ་ལ་འདས་པ་དང་མི་ལྡན་པ་མི་རིགས་ཏེ་ཟག་མེད་སྐད་ཅིག་དང་བོ་ལ་ཆ་དྲུག་ཅུ་རེ་ལྔ་ཕྱེས་ནས་ཆ་གཉིས་པ་ལ་སྟོས་ནས་ཆ་དང་བོ་འདས་པ་གང་ཞིག་ཟག་མེད་སྐད་ཅིག་དང་བོའང་ཡིན་་་་པའི་ཕྱིར། ཁོ་ན་རེ། ཟག་མེད་སྐད་ཅིག་དང་བོ་ལ་འདས་མ་འོངས་ད་ལྟ་བ་353 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གསུམ་ཡོད་པ་འདྲའོ་ཞེ་ན་མི་རིགས་ཏེ། ཡིག་ཆ་ལས། སྐད་ཅིག་དང་བོར་འདས་པ་དང་མི་ལྡན་ལ་མ་འོངས་པ་དང་ལྡན་པ་བསམ་གཏན་གྱི་དེ་དང་་་་་་་་་་འདྲའོ། །ཞེས་དང་། རྩ་བར། འཕགས་ནི་དང་བོ་འདས་དང་མིན། །ཞེས་གསལ་བོ་མཛད་དོ། །རྟོགས་ལྡན་ལ་ལས། འོ་ན། ཟག་མེད་སྐད་ཅིག་དང་བོ་ལ་འདས་པ་དང་མི་ལྡན་པ་མི་རིགས་ཏེ། དེ་ལ་ཐོབ་པ་དུས་གསུམ་ཡོད་པའི་ཕྱིར།མ་གྲུབ་ན། ཟག་མེད་སྐད་ཅིག་དང་བོའི་ཐོབ་པ་སྔར་སྐྱེས་མེད་པར་ཐལ། ཐོབ་པ་དུས་གསུམ་མེད་ཚུལ་དེའི་ཕྱིར། འདོད་ན། ཟག་མེད་སྐད་ཅིག་དང་བོའི་ཐོབ་པ་སྔར་སྐྱེས་རྒྱུད་ལྡན་མེད་པར་ཐལ། དེའི་ཕྱིར། འདོད་ན། བསམ་གཏན་གྱི་སྡོམ་པའི་ཐོབ་པ་སྔར་སྐྱེས་དང་བསམ་གཏན་གྱི་ཐོབ་པ་འདས་པ་སོགས་མི་་་་ལྡན་པར་ཐལ། དེའི་ཕྱིར། ཁྱབ་སྟེ། ཡིག་ཆར། སྐད་ཅིག་དང་བོར་འདས་པ་དང་མི་ལྡན་མ་འོངས་པ་དང་ལྡན་པ་བསམ་གཏན་གྱི་དེ་དང་འདྲ་བའི་ཕྱིར།ཞེས་སོ་ཞེ་ན་དེ་ནི་སྒྲུབ་བྱེད་དུ་མི་འགྲོ་བར་སྙམ་སྟེ། དེ་མ་འོངས་པ་དང་ལྡན་པར་འདྲ་བས་ཡིན་ནམ་སྟེ། བསམ་གཏན་གྱི་སྡོམ་པ་ལ་མ་འོངས་པ་ངེས་སླ་བའི་ཕྱིར་ཏེ། དེ་ལ་འདས་མ་འོངས་གཉིས་དང་ལྡན་པའི་ཕྱིར་ཏེ། རྩ་བར།བསམ་གཏན་སྡོམ་དང་ལྡན་པ་ནི། །རྟག་ཏུ་འདས་དང་མ་འོངས་དང་། །ཞེས་པས་སོ། །ཁོ་ན་རེ། རྣམ་རིག་མིན་པའི་བསམ་གཏན་གྱི་སྡོམ་པ་ལ་ད་ལྟ་བ་མེད་པར་ཐལ། དེས་འདས་མ་འོངས་པ་གཉིས་དམིགས་ཀྱིས་བསལ་ཚུལ་དེའི་ཕྱིར།འདོད་ན། བསམ་གཏན་དང་བོའི་ཉེར་བསྡོགས་གསར་དུ་ཐོབ་མ་ཐག་པ་ཆོས་ཅན། ཁྱོད་བསམ་གཏན་གྱི་སྡོམ་པ་ཐོབ་མ་ཐག་པ་མིན་པར་ཐལ། དེས་གསར་ཐོབ་ཀྱི་བསམ་གཏན་གྱི་སྡོམ་པ་མེད་པའི་ཕྱིར་ཏེ་ད་ལྟར་གྱི་དེ་མེད་ལ་འདས་མ་་འོངས་ཀྱི་དེའང་མེད་པའི་ཕྱིར། དང་བོ་དེར་ཐལ། དྲངས་མ་ཐག་པའི་གཞུང་གིས་སྒྲུབ་སླ་བའི་ཕྱིར། ཕྱི་མ་མ་གྲུབ་ཟེར་ན། དེ་ཆོས་ཅན། ཁྱོད་འདས་པ་མེད་354 ་

མཛོད་གནས་བཞི་པ།པར་ཐལ། དེ་རྒྱུད་ལྡན་ཡིན་ན་དེའི་འདས་པ་རྒྱུད་ལྡན་ཡིན་པས་ཁྱབ་པ་མེད་པའི་ཕྱིར། མ་གྲུབ་ན། ཉེར་བསྡོགས་ཐོབ་མ་ཐག་པ་ཆོས་ཅན། ཁྱོད་ཀྱིས་བསམ་གཏན་གྱི་སྡོམ་པ་འདས་པ་ཐོབ་པར་ཐལ། བསམ་གཏན་གྱི་སྡོམ་པའི་འདས་མ་འོངས་གཉིས་ཀ་ཐོབ་པའི་ཕྱིར། དེར་ཐལ། ཁྱོད་རིག་མིན་གྱི་བསམ་གཏན་སྡོམ་པ་ཐོབ་པའི་གང་ཟག་ཡིན་པའི་ཕྱིར། ཁྱབ་སྟེ། བསམ་གཏན་སྡོམ་དང་ལྡན་པ་ནི། །རྟག་ཏུ་འདས་དང་མ་འོངས་དང་། །ཞེས་པས་སྒྲུབ་སླའོ་ཟེར།གོང་དུ་འདོད་ན། ཉེར་བསྡོགས་ཐོབ་མ་ཐག་པའི་གང་ཟག་ཆོས་ཅན། ཁྱོད་བསམ་གཏན་གྱི་སྡོམ་པ་ཐོབ་མ་ཐག་པ་མིན་པར་ཐལ། ཁྱོད་ཀྱིས་བསམ་གཏན་གྱི་སྡོམ་པ་འདས་པ་ཐོབ་པའི་ཕྱིར། འདོད་ན། ཉེར་བསྡོགས་ཐོབ་མ་ཐག་པ་དང་བསམ་གཏན་གྱི་སྡོམ་པ་ཐོབ་མ་ཐག་པ་སོགས་མི་སྲིད་པར་ཐལ། དེའི་ཕྱིར།ཁ་ཅིག ཉེར་བསྡོགས་ཐོབ་མ་ཐག་པའི་གང་ཟག་སྲིད་པ་མིན་ཞེས་བཤད་པ་ནི་ཆེས་མི་འཐད་པར་སེམས་ཏེ། ཉེར་བསྡོགས་ཐོབ་མ་མྱོང་བ་མེད་པའི་དོན་ཡིན་པས་དེས་ན་ཉེར་བསྡོགས་གསར་ཐོབ་མེད་ཟེར་ན། འོ་ན། སངས་རྒྱས་འཕགས་པས་ཀྱང་ཁམས་གསུམ་གྱི་ཉོན་མོངས་ཐོབ་པར་ཐལ། དེའི་ཕྱིར། དེ་ནི་ཧ་ཅང་ཐལ་བར་ཁས་ལེན་དགོས་པར་འགྱུར་རོ། །ཡང་ཉེར་བསྡོགས་མངོན་དུ་གྱུར་བའི་གང་ཟག་ཆོས་ཅན། ཁྱོད་ཀྱི་རྒྱུད་ལ་བསམ་གཏན་གྱི་སྡོམ་པ་ད་ལྟ་བ་ཡོད་པར་ཐལ། རང་རྒྱུད་ལ་བསམ་གཏན་གྱི་སྡོམ་པ་མ་འདས་པ་གང་ཞིག་མ་སྐྱེས་པའང་མ་ཡིན་པའི་ཕྱིར། དེས་ན་དེའི་རྒྱུད་ལ་བསམ་གཏན་གྱི་སྡོམ་པ་ད་ལྟ་བ་ལས་གཞན་གང་ཡང་མེད་པའི་ཕྱིར་་་་་་་ཟེར་ཚུལ་ལ་འཐད་པའི་ཕྱོགས་ཆེ་བར་བཤད་དོ། །ཡང་ན་དེའི་རྒྱུད་ལ་རིག་མིན་གྱི་བསམ་གཏན་གྱི་སྡོམ་པ་ཡོད་ན་དེ་མ་འདས་པ་ཡོད་པར་མ་གཏོགས་་་་་་་གཞན་གང་ཡང་ཡོད་ཚུལ་མེད་དམ་ཞེ་ན་བླ་མ་རིན་པོ་ཆེས་དཔྱད་ཚུལ་རྒྱས་་་་་་་355 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པར་གསུངས་སོ། །རིག་པ་ཡིན་ན་རང་གི་རྫས་རྒྱུན་སྔ་མ་སྔོན་དུ་སོང་བས་ཁྱབ་པ་གྲུབ་་་་་་་མཐའ་གོང་འོག་ཀུན་མཐུན་པར་འདྲའོ་སྙམ་ན། དགེ་རྩ་གཏན་དུ་རྒྱུད་ལ་མེད་པའི་གང་ཟག་ཆོས་ཅན། རང་རྒྱུད་ལ་ཟག་མེད་དགེ་བའི་རྫས་རྒྱུན་ཡོད་དམ་མེད་ཅེ་ན་བྱེ་སྨྲ་སྔ་རབས་པས་འདོད་པར་དཀའ་སྟེ། དེས་བག་ཆགས་མི་འདོད་ལ་དེས་ན་ཟག་མེད་ཡེ་ཤེས་ཀྱི་རྫས་རྒྱུན་གང་ངོས་འཛིན་དཔྱད་པར་བྱའོ། །སོ་ཐར་གྱི་སྡོམ་པ་ཡིན་ན་གཞན་གྱི་རིག་བྱེད་ལ་བརྟེན་ནས་ཐོབ་པས་་་་་ཁྱབ་པའི་ཕྱིར་བྱས་པ་ལ་ཁོ་ན་རེ། དེ་མི་འཐད་པར་ཐལ། ཡེ་ཤེས་ཁོང་ཆུད་ཀྱི་སྡོམ་པ་དང་སངས་རྒྱས་ཀྱི་སྡོམ་པ་སོགས་གཞན་གྱི་རིག་བྱེད་ལ་བརྟེན་ནས་ཐོབ་པ་མིན་པར་འདྲའོ་ཞེ་ན། འོ་ན། འཁོར་ལྔ་སྡེའི་རྒྱུད་ཀྱི་སོ་ཐར་གྱི་སྡོམ་པ་ཆོས་ཅན། དེར་ཐལ། དེའི་ཕྱིར། འདོད་ན། དེ་གཞན་གྱི་ངག་ལ་བརྟེན་ནས་ཀྱང་ཐོབ་པ་མིན་པར་ཐལ། དེའི་ཕྱིར། འདོད་མི་ནུས་ཏེ། སངས་རྒྱས་ཀྱི་ངག་ལ་བརྟེན་ནས་ཐོབ་པ་ཡིན་པའི་ཕྱིར་ཏེ། དེས་བདེན་བཞིའི་ཆོས་འཁོར་བསྐོར་བ་ལ་བརྟེན་ནས་འཐོབ་པ་ཡིན་པའི་ཕྱིར། ཁ་ཅིག དེས་སྐྱོན་དོགས་མེད་དེ། ཡེ་ཤེས་ཁོང་ཆུད་ཀྱི་སོ་ཐར་གྱི་སྡོམ་པའི་ཆོ་ག་མེད་པས་བཤད་ཚུལ་དེ་ལྟར་བྱས་པ་་ན་གཞུང་གི་དོན་དུ་འགྲོ་ཟེར་རོ། །ཁོ་ན་རེ། ཡེ་ཤེས་ཁོང་ཆུད་ཀྱི་སོ་ཐར་གྱི་སྡོམ་པ་ཆོས་ཅན། སོ་ཐར་གྱི་སྡོམ་པའི་ཆོ་ག་ལས་བྱུང་བ་མིན་པར་ཐལ། ཁས་ལེན་དེའི་ཕྱིར། འདོད་མི་ནུས་ཏེ། དེའི་རྒྱུར་གྱུར་བའི་སོ་ཐར་གྱི་སྡོམ་པའི་ཆོ་ག་ཡོད་པའི་ཕྱིར་ཏེ། དེའི་རྒྱུར་གྱུར་བའི་དགེ་སློང་དང་སོ་ཐར་གྱི་སྡོམ་པའི་ཆོ་ག་སོགས་ཡོད་སྙམ་པས་དཔྱད་གཞི་མང་ནའང་དེ་ཙམ་ལས་མ་སྤྲོས་ཏེ་འོག་ཏུ་་་་་་་་འཆད་དོ། །སྡོམ་པ་ཡིན་ན་གཟུགས་ཡིན་པས་ཁྱབ་བྱས་པ་ལ། ཁ་ཅིག་ན་རེ། དེ་མི་་ 356 ་

མཛོད་གནས་བཞི་པ།འཐད་པར་ཐལ། སྡོམ་པ་ལ་ཤེས་བཞིན་དང་དྲན་པ་སོགས་དུ་མ་ཡོད་པའི་ཕྱིར།མ་གྲུབ་ན། དེར་ཐལ། རྩ་བ་ལས། ཤེས་བཞིན་དང་ནི་དྲན་དག་གཉིས། །ཡིད་དང་དབང་བོའི་སྡོམ་པ་ཡིན། །ཞེས་དང་། ཡིག་ཆར། ཤེས་བྱ་ཆོས་ཅན། ཡིད་དང་དབང་བོའི་སྡོམ་པ་མདོར་བཤད་པ་ཡོད་དེ། ཤེས་བཞིན་དང་དྲན་པ་གཉིས་དེ་གཉིས་ཀྱི་རང་བཞིན་ཡིན་པའི་ཕྱིར། ཞེས་རང་འགྲེལ་དུའང་དེ་བཞིན་ནོ། །ཞེས་སོགས་དུ་མར་བསྟན་པ་ལ། གཞན་དག་ན་རེ། དེ་མི་འཐད་པར་ཐལ། སྡོམ་པ་ལ་གཟུགས་ཀྱིས་ཁྱབ་པ་སྐབས་འདིར་ཐུན་མོང་མ་ཡིན་པའི་འདོད་ཚུལ་མཆོག་ཡིན་པའི་ཕྱིར། མ་གྲུབ་ན། དེར་ཐལ། སྡོམ་པ་ལ་རྣམ་རིག་མིན་པའི་གཟུགས་དང་རྣམ་པར་རིག་བྱེད་ཀྱི་གཟུགས་ཅི་རིགས་ཀྱིས་ཁྱབ་པའི་་་ཕྱིར། དེར་ཐལ། རྩ་བར། དེ་སྤོང་ཚུལ་ཁྲིམས་རྣམ་གཉིས་སོ། །ཞེས་གསུངས་པའི་ཕྱིར། ཡང་ན་དྲན་པ་དང་ཤེས་བཞིན་གཉིས་འཆལ་ཚུལ་སྡོམ་བྱེད་ཀྱང་ཡིན་ནམ་སྙམ། དེས་ན་ཡིད་ཀྱི་སྡོམ་པ་དང་དབང་བོའི་སྡོམ་པ་གཉིས་ལ་རིམ་བཞིན་དྲན་དང་ཤེས་བཞིན་གསུངས་པ་ན་དེ་ལ་རིགས་པ་ཞིག་ཡོད་པར་འདྲ་་་་་བས་རིགས་སམ་གོང་སྨོས་ལྟར་ན་རྩ་བས་གཟུགས་ཀྱིས་ཁྱབ་པ་རྒྱས་པར་བསྟན་་པ་ལའང་རྒྱ་ཆེའོ་ཞེ་ན། མཆིམས་ཊཱིཀ་ལས། ཚུལ་ཁྲིམས་ཀྱི་ཕུང་བོའི་མདོ་ལས།གང་ཡང་མིག་གི་དབང་བོ་སྡོམ་པས་བསྡམས་ཏེ་གནས་སོ་ཞེས་གསུངས་པའི་་་་་་ལུས་ངག་གི་སྡོམ་པ་མ་ཡིན་པ་ཡིད་དང་དབང་བོའི་སྡོམ་པ་དེ་དག་ཀྱང་རིག་་་་་་བྱེད་མ་ཡིན་པ་ཡིན་ནམ་ཞེ་ན་མ་ཡིན་ཏེ། ལྟུང་བ་དང་དེའི་གཉེན་པོ་ཤེས་པའི་ཤེས་བཞིན་དང་། སྤོང་བའི་སེམས་པ་མ་བརྗེད་པའི་དྲན་པ་དག་གཉིས་ཀ་ནི་ཡིད་ཀྱི་སྡོམ་པ་དང་དེ་གཉིས་དབང་བོའི་སྡོམ་པའང་ཡིན་ཏེ། ཞེས་པས་ཤེས་པ་ལ་སྡོམ་པ་གསུང་བར་འདྲ་བས་དཔྱད་དགོས་ཆེའོ། །གོང་སྨོས་ལྟར་བསམ་གཏན་གྱི་སྡོམ་པ་ལ་རྟག་ཏུ་འདས་པ་དང་ལྡན་་་་་་357 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པས་ཁྱབ་པར་གཞུང་གི་དོན་ཡིན་བྱས་པ་ལ། རིགས་པ་འཛིན་པ་གཞན་དག་ན་རེ། དེ་མི་འཐད་པ་ཁོ་ནར་ངེས་ཏེ། ལམ་ཁོ་ནས་བསྡུས་པའི་བསམ་གཏན་གྱི་སྡོམ་པ་གསར་ཐོབ་དེ་བསམ་གཏན་གྱི་སྡོམ་པ་ཐོབ་མ་ཐག་པ་ཡིན་པའི་ཕྱིར།ཁྱབ་སྟེ། དེས་བསམ་གཏན་གྱི་སྡོམ་པ་གསར་ཐོབ་ཡིན་ན་བསམ་གཏན་གྱི་སྡོམ་པ་དེས་འདས་པ་ཐོབ་ཚུལ་མེད་པའི་ཕྱིར། དེར་ཐལ། དེས་དེ་གསར་དུ་ཐོབ་པ་དེའི་ཕྱིར། དེར་ཐལ། དེའི་རྒྱུད་ལ་ལམ་དེ་དང་ངོ་བོ་གཅིག་པའི་བསམ་གཏན་གྱི་སྡོམ་པ་ལས་བསམ་གཏན་གྱི་སྡོམ་པ་གཞན་གང་ཡང་མེད་ལ་དེ་ཐོབ་ཁ་མའི་་་རྒྱུད་ལ་བསམ་གཏན་གྱི་སྡོམ་པ་མེད་པ་མཐའ་མེད་པར་ངེས་པའི་ཕྱིར། ཡང་ན་རིག་མིན་གྱི་བསམ་གཏན་སྡོམ་པ་ད་ལྟ་བ་དངོས་སུ་སྣང་སྟེ། རྩ་བར། མཉམ་བཞག་འཕགས་ལམ་གནས་དེ་གཉིས། །ད་ལྟར་དང་ལྡན། ཞེས་ཟག་བཅས་མཉམ་བཞག་བསམ་གཏན་གྱི་དངོས་གཞི་ལ་མཉམ་པར་བཞག་པ་དེའི་ཚེ་ན་་་་་་གང་ཟག་དེ་ལ་བསམ་གཏན་གྱི་སྡོམ་པ་ད་ལྟ་བ་དང་ལྡན་པས་ཁྱབ་པར་་་་་་་་་་་་་གསུངས་པ་འདྲ་བ་ཞིག་ཡིན་ཟེར་ན། རྩ་འགྲེལ་སོགས་གོང་སྨོས་པས་དེར་དཔྱད་དགོས་སོ། །ཁ་ཅིག གཟུགས་མེད་འཕགས་པ་མཉམ་པར་བཞག་བཞིན་པ་དེའི་ཚེ་ཟག་མེད་ཀྱི་སྡོམ་པ་ད་ལྟ་བ་མི་ལྡན་པ་གཞུང་ལས་གསུངས་ཏེ། རྩ་བར། ཟག་མེད་གང་དུ་སྐྱེས་པའི་ཡིན། །ཞེས་པས་སྒྲུབ་ན། དེ་མིན་པར་སྔར་སྤྲོས་པ་དང་བསྡུར་ན་འཕེན་ཚུལ་མང་ངོ་། །རྣམ་པར་རིག་བྱེད་ཀྱི་སོ་ཐར་གྱི་སྡོམ་པ་སོགས་སྐད་ཅིག་དང་བོ་ད་ལྟ་བ་དང་དེའི་སྐད་ཅིག་གཉིས་པ་ཕན་ཆད་ཇི་སྲིད་འཚོའི་་་བར་དུ་གཏོང་རྒྱུ་མ་བྱུང་བར་དརྟོལྟ་བ་དང་འདས་པ་ཁོ་ནར་ལྡན་པས་ཁྱབ་ཟེར་་ན། གཞན་དག་ན་རེ། དེ་ཁོ་ནར་ངེས་ཏེ། རྩ་བར། རྣམ་རིག་བྱེད་ནི་ཐམས་ཅད་ལ། །བྱེད་པ་དག་ལ་ད་ལྟར་ལྡན། །མ་བཏང་བར་དུ་སྐད་ཅིག་མ། །ཕྱིན་358 ་

མཛོད་གནས་བཞི་པ།ཆད་འདས་ལྡན་མ་འོངས་མེད། །ཅེས་གསུངས་ཟེར། ཁོ་ན་རེ། སེམས་མངོན་དུ་གྱུར་བའི་གང་ཟག་གི་རྒྱུད་ལ་རྣམ་པར་རིག་བྱེད་ཀྱི་སོ་ཐར་སྡོམ་པ་མངོན་་་་་་གྱུར་བ་ཡོད་པར་ཐལ། དེ་ད་ལྟ་བ་ཡོད་པའི་ཕྱིར། མ་གྲུབ་ན། དངོས་སུ་འགལ་ལ། འདོད་ན། དེའི་རྒྱུད་ལ་དགེ་སློང་གི་སྡོམ་པ་མངོན་དུ་གྱུར་བ་ཡོད་པར་ཐལ།དེའི་ཕྱིར། འདོད་མི་ནུས་པར་སླའོ་ཟེར། ལུས་ངག་གི་རྣམ་རིག་སྡོམ་པ་སྐད་ཅིག་དང་བོ་ཇི་སྲིད་གཏོང་རྒྱུ་མ་བྱུང་བར་དུ་ལྡན་ནམ་མི་ལྡན་ཞེ་ན། ཁོ་ན་རེ།ལྡན་པར་ངེས་ཏེ་དེའི་སྐད་ཅིག་ཕྱི་མ་རྣམས་དུས་ནམ་བཏང་བ་ན་དེའི་སྐད་་་་་་་ཅིག་དང་བོ་དེ་དུས་སུ་གཏོང་བར་འདིར་འདོད་དགོས་པའི་ཕྱིར་ཟེར། ཁོ་ན་རེ།སོ་ཐར་གྱི་སྡོམ་པ་བླངས་ནས་ལོ་དུ་མར་སོང་བའི་གང་ཟག་གི་རྒྱུད་ལ་སོ་ཐར་གྱི་སྡོམ་པ་སྐད་ཅིག་དང་བོ་ལྡན་པར་ཐལ། དེའི་སྐད་ཅིག་སྔ་ཕྱི་སོགས་གཏོང་དུས་མཉམ་ཚུལ་དེའི་ཕྱིར། འདོད་ན། དེའི་སྐད་ཅིག་དང་བོའི་འདས་པ་ལྡན་པས་དེ་ལྡ་ན་པ་མིན་གཞན་གང་ཡང་མིན་པའི་ཕྱིར་ན་འོ་ན། དགྲ་བཅོམ་པའི་རྒྱུད་ལ་ཉོན་མོངས་ལྡན་པར་ཐལ། དེའི་རྒྱུད་ལ་ཉོན་མོངས་འདས་པ་ལྡན་པའི་ཕྱིར།ཁྱབ་པ་འགྲིག་ཟེར་རོ། །བསམ་གཏན་དང་པོ་ལ་བསྒྲིབས་ལུང་མ་བསྟན་གྱི་རྣམ་པར་རིག་བྱེད་ཡོད་ལ་དེའི་གོང་དུ་མེད་པ་ལ་སྤྱིར་མ་བསྒྲིབས་ལུང་མ་བསྟན་གྱི་་་རྣམ་པར་རིག་བྱེད་ཡོད་དམ་མེད་ཅེས་དཔྱད་ན། ཁ་ཅིག མ་བསྒྲིབས་ལུང་མ་བསྟན་གྱི་རྣམ་པར་རིག་བྱེད་ལ་ལྟུང་བ་ཡོད་ཅེས་བཤད་ཨེ་ཆོག་ཅེ་ན། དེ་ལ་ཡོད་པར་མངོན་ནོ། །ཁ་ཅིག བཅས་རྐྱང་གི་ལྟུང་བ་ཡིན་ན་རྣམ་པར་རིག་བྱེད་ཀྱིས་ཁྱ་བ་པར་འདྲ་སྟེ། དེ་མ་ཡིན་པ་ལ་བཅས་རྐྱང་གི་ལྟུང་བ་མེད་པའི་ཕྱིར་ཟེར་ན་འདོད་པ་ཁོ་ན་ཡིན་པར་འདྲ་སྟེ། རྩ་བར། རྣམ་རིག་མིན་ལུང་བསྟན་མིན་མེད།།ཅེས་སོ་ཟེར། ཡང་བཅས་རྐྱང་གི་རྣམ་པར་རིག་བྱེད་ལ་དུས་གསུམ་གྱི་ལྟུང་བ་359 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོད་དམ་མེད། ཁ་ཅིག ཡོད་པར་སྨྲ་སྟེ། དེ་རྒྱུད་ལྡན་ལ་དུས་གསུམ་གྱི་གང་ཟག་ཡོད་པའི་ཕྱིར། རྣམ་པར་རིག་བྱེད་ཀྱི་ལས་རྒྱུད་ལྡན་ཡིན་ན་རྣམ་པར་རིག་བྱེད་མ་ཡིན་པའི་ལས་རྒྱུད་ལྡན་ཡིན་པས་ཁྱབ་པའི་ཕྱིར་བྱས་པ་ལ། གཞན་དག་ན་རེ། དེ་མི་འཐད་པར་ཐལ། སེམས་མེད་པའི་རྒྱུད་ལ་རྣམ་པར་རིག་བྱེད་ཡོད་པ་གང་ཞིག་རིག་མིན་མེད་པའི་ཕྱིར། ཕྱི་མ་གྲུབ་སྟེ། སེམས་ཀྱི་རྗེས་འབྲང་གཙོ་བའི་ཕྱིར། ཁ་ཅིག རྩ་བར་འདོད་མི་རིགས་པར་ཐལ། རྣམ་པར་རིག་བྱེད་ཀྱི་དགེ་བའི་ལས་རྒྱུད་ལྡན་ལ་རྣམ་པར་རིག་བྱེད་མ་ཡིན་པའི་དགེ་བ་རྒྱུད་ལྡན་གྱི་་་མ་ཁྱབ་ཀྱང་སྤྱིར་ཁྱབ་པར་སྙམ་མོ་ཟེར།ཁ་ཅིག རྣམ་པར་རིག་བྱེད་ཁམས་གསུམ་ན་ཡོད་པར་ཐལ མཐའ་དཔྱོད་ལས། གཞན་རྣམ་པར་རིག་བྱེད་དང་སེམས་པ་གཞན་ནི་ཆོས་ཅན། རྣམ་པ་གསུམ་ཡོད་དེ། དགེ་མི་དགེ་ལུང་མ་བསྟན་གསུམ་ཡོད་པའི་ཕྱིར། རྩ་བར།གཞན་ནི་རྣམ་གསུམ་ཞེས་དང་། ནས། དགེ་བ་དང་ལུང་མ་བསྟན་པ་གཉིས་ས་ཐམས་ཅད་ན་ཡོད་དེ་གཟུགས་གཟུགས་མེད་འདོད་པ་ཐམས་ཅད་ན་ཡོད་པའི་་་ཕྱིར། ཞེས་གསུངས་པའི་ཕྱིར་ཟེར་ན། རྣམ་པར་རིག་བྱེད་ནི་བསམ་གཏན་གཉིས་པ་ནས་སྲིད་རྩེའི་བར་དུ་ཡོད་པར་འདོད་པ་ནི་སློབ་དཔོན་གྱི་འདོད་པ་་་་ལས་ཕྱོགས་གཞན་དུ་སོང་བ་ཁོ་ནར་གནས་ཏེ། རྩ་བར། རྣམ་རིག་དཔྱོད་དང་བཅས་དག་ན། །ཞེས་གསལ་ལོ་ཞེ་ན་གཞན་དག་ན་རེ། ཡིག་ཆ་ལྟར་སྙམ་སྟེ།གཟུགས་མེད་དུ་རྣམ་པར་རིག་བྱེད་ཀྱི་གཟུགས་མི་འདོད་ཀྱང་རྣམ་པར་རིག་་་་་་བྱེད་ས་ཐམས་ཅད་ན་ཡོད་པར་འདྲ་བས་གཟུགས་མེད་ན་འཇོག་གོ་ཟེར་ན་གོང་འོག་གི་དོན་ཤེས་པར་བྱས་ན་གོ་སླ་བས་དེ་རྣམ་པར་རིག་བྱེད་ནི་མི་ལྡན་པ་ངེས་པར་འཛིན་ཏེ། རྣམ་པར་རིག་བྱེད་ལྡན་ལ་རྣམ་པར་རིག་བྱེད་མ་ཡིན་པ་མི་ལྡན་པ་བཟློག་ཏེ་ལྡན་པ་གཉིས་ཀ་ལྡན་པ་གཉིས་ཀ་མི་ལྡན་པ་ལ་མུ་བཞི་ཡིག་་་་་360 ་

མཛོད་གནས་བཞི་པ།ཆར་གསུངས་པའི་མུ་བཞི་བ་ཡིག་ཆ་ལས། གཟུགས་མེད་དུ་སྐྱེས་པའི་སོ་སྐྱེ་ནི་བཞི་བ་ཡིན་པའི་ཕྱིར། ཞེས་པས་སོ། །ཁ་ཅིག དེར་མུ་བཞི་འཐད་པར་ཆེར་མི་འདུག་སྟེ། སྔར་རྣམ་རིག་མིན་པ་མ་ཐོབ་པ་ལ་སྡོམ་པ་སྡོམ་མིན་གྱི་བར་མ་དེའི་སེམས་ཞན་པས་ལས་ལམ་དང་རྫས་ལས་བྱུང་བ་མ་ཡིན་པའི་དགེ་མི་དགེ་བྱེད་་་་པ་ལྟ་བུ་དང་བོ་དང་། ཞེས་མུ་དང་བོ་ངོས་འཛིན་པ་ལ། དེའང་དཀའ་སྟེ་རྣམ་པར་རིག་བྱེད་དང་ལྡན་ན་རིན་མིན་མི་ལྡན་པ་དཀའ་བའི་ཕྱིར་ཏེ། སེམས་མངོན་གྱུར་བའམ་སེམས་དྲག་པོ་མེད་པར་དེ་མེད་པའང་དཀའ་བའི་ཕྱིར།གཞན་དུ་ན་སེམས་མེད་པ་དང་འགོག་སྙོམས་པ་ལ་རྣམ་པར་རིག་བྱེད་མ་ཡིན་་་་པ་གཏན་མེད་དགོས་རྒྱུ་ལ་དེའང་ཡོད་པར་བསྒྲུབ་ནུས་པའི་ཕྱིར་ཏེ། རྣམ་རིག་མ་ཡིན་པའི་གཟུགས་ཀྱི་མཚན་ཉིད་ཀྱིས་ཤེས་ནུས་པའི་ཕྱིར་ཟེར།བར་ཆད་མེད་ལམ་གྱི་ཚོགས་པའི་སྡོམ་པ་ཡིན་ན་སྤོང་སྡོམ་ཡིན་པས་་་་་་ཁྱབ་པའི་ཕྱིར། དེར་ཐལ། རྩ་བར། བར་ཆད་མེད་ལམ་སྐྱེས་དེ་གཉིས། །མི་ལྕོགས་མེད་ལ་སྤོང་ཞེས་བྱ། །ཞེས་གསུངས་སོ་ཟེར་ན། ཁོ་ན་རེ། བསམ་གཏན་དང་བོའི་ཉེར་བསྡོགས་མི་ལྕོགས་མེད་ཀྱི་ཚོགས་པར་གཏོགས་པའི་སྡོམ་པ་ཆོས་་་ཅན། སྤོང་སྡོམ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། རང་གི་ངོས་སྐལ་གྱི་ཚུལ་འཆལ་ཡོད་པར་ཐལ། དེའི་ཕྱིར། ཁྱབ་སྟེ། ཡིག་ཆར་། དེར་ཐལ། དེ་འདྲའི་བར་ཆད་མེད་ལམ་དགུ་ཚན་གཉིས་ཀྱི་སྐབས་སུ་རང་རང་གི་ངོས་སྐལ་གྱི་ཚུལ་འཆལ་དང་ཉོན་མོངས་རེ་སྤོང་བའི་ཕྱིར། རྩ་བར། མི་ལྕོགས་མེད་ལ་སྤོང་ཞེས་བྱ། །ཞེས་གསལ་བོ་བསྟན་ནམ་ཞེ་ན། ཁ་ཅིག དེ་མི་འཐད་པར་འདྲ་སྟེ། དེ་འདྲའི་མཐོང་ལམ་གྱི་ངོ་བོར་གྱུར་བའི་ཉེར་བསྡོགས་ཀྱི་ཚོགས་པའི་སྡོམ་པ་དེས་ཚུལ་འཆལ་སྤོང་བྱར་མི་བྱེད་པའི་ཕྱིར་ཏེ། ཚུལ་འཆལ་ལ་སྒོམ་སྤང་གི་གཟུགས་ཀྱིས་ཁྱབ་པ་གང་ཞིག་དེའི་སྤང་བྱར་གྱུར་བའི་གཟུགས་མེད་་་་་་361 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་ཕྱིར། དང་བོ་གྲུབ་སྟེ། འཆལ་བའི་ཚུལ་ཁྲིམས་མི་དགེའི་གཟུགས། །ཞེས་གསུངས་པ་ལས་ཤེས་པར་བྱས་སོ་ཞེ་ན་དཔྱད།བསྙེན་གནས་ཀྱི་སྡོམ་པ་ཡིན་ན་ཉིན་ཞག་གཅིག་གི་མཐའ་ཅན་ཡིན་་་་་་་པས་ཁྱབ་པའི་ཕྱིར་བྱས་པ་ལ། ཁ་ཅིག་ན་རེ། དེ་མི་འཐད་པར་ཐལ། ཇི་སྲིད་འཚོའི་མཐའ་ཅན་གྱི་བསྙེན་གནས་ཀྱི་སྡོམ་པ་ཡོད་པའི་ཕྱིར། མ་གྲུབ་ན། དེར་ཐལ། རང་མ་ཤི་བར་དུ་དེ་ཡང་དག་ལེན་པ་ཡོད་པའི་ཕྱིར། མ་གྲུབ་ན། དེར་ཐལ། དེ་རིང་གི་དུས་འདི་ནས་བླངས་ཏེ་ཉིན་རེ་རེ་ནས་ཇི་སྲིད་འཚོའི་བར་དུ་ལེན་པ་ཡོད་པའི་ཕྱིར། ཁ་ཅིག ཉིན་རེ་རེ་ནས་བླངས་པའི་དེའི་སྡོམ་པ་དག་མི་འདྲ་བས་སྐྱོན་མེད་དོ་ཞེ་ན། ཁོ་ན་རེ། དེ་འདྲའི་གང་ཟག་ཆོས་ཅན། ཁྱོད་ཀྱིས་དེ་རིང་འདིར་དེ་བླངས་ནས་སང་ཉིན་ཉི་མ་ཤར་བ་ན་དེས་བསྙེན་གནས་ཀྱི་་་་་་་སྡོམ་པ་གཏོང་ངེས་ཡིན་པར་ཐལ། དེའི་ཕྱིར། འདོད་ན། མི་འཐད་པར་ཐལ།དེས་བསྙེན་གནས་ཀྱི་སྡོམ་པ་ཇི་སྲིད་མཐའི་བར་དུ་བླངས་པའི་གང་ཟག་ཡིན་་་་་པའི་ཕྱིར། དེར་ཐལ། དེའི་ཕྱི་ཉིན་གང་ཟག་དེའི་རྒྱུད་ན་བསྙེན་གནས་ཀྱི་སྡོམ་པ་ཡོད་པའི་ཕྱིར། འདོད་ན། བསྙེན་གནས་ཀྱི་སྡོམ་པ་ཇི་སྲིད་འཚོའི་བར་དུ་བླངས་པའི་གང་ཟག་ཡོད་པར་ཐལ། དེའི་ཕྱིར། དེས་ན་བསྙེན་གནས་ཀྱི་སྡོམ་པ་ལ་ཉིན་ཞག་གཅིག་ཏུ་རྩ་བ་བཞི་དང་ཡན་ལག་བཞི་བརྒྱད་སྤོང་བར་ཁས་་་་་་་བླངས་པའི་སོ་ཐར་གྱི་སྡོམ་པས་མ་ཁྱབ་པར་ཐལ། དེ་ལ་ལོ་དང་ཟླ་བ་ཉིན་མཐའ་མེད་པར་ཁས་བླངས་པའི་བསྙེན་གནས་ཀྱི་སྡོམ་པ་ཡང་དག་རྒྱུད་ལྡན་་་་་་ཡོད་པའི་ཕྱིར་ཞེ་ན། ཁ་ཅིག དེ་མི་འཐད་པར་ཐལ། མཐའ་དཔྱོད་ལས། རྩ་བ་བཞི་ཆང་དང་གར་སོགས་ཕྲེང་སོགས་གཅིག་དང་མལ་ཆ་ཆེ་མཐོ་གཅིག་དང་ཕྱི་་དྲོའི་ཁ་ཟས་དེ་ཡན་ལག་བཞི་དང་བརྒྱད་ཉིན་ཞག་གཅིག་ཏུ་སྤོང་བར་ཁས་་་་་་་་བླངས་པའི་སོ་ཐར་གྱི་སྡོམ་པ་དེ་བསྙེན་གནས་ཀྱི་སྡོམ་པའི་མཚན་ཉིད། ཅེས་362་

མཛོད་གནས་བཞི་པ།གསུངས་པའི་ཕྱིར།ཁ་ཅིག བསྙེན་གནས་ཀྱི་སྡོམ་པ་ཡིན་ན་ཉིན་ཞག་གཅིག་གི་མཐའ་ཅན་ཡིན་པས་ཁྱབ་ཟེར་ན། བསྙེན་གནས་ཀྱི་སྡོམ་པ་བླངས་ནས་རིང་བོ་མ་སོང་བར་དེས་གཏོང་རྒྱུ་བྱུང་བ་སོགས་ཆོས་ཅན། དེར་ཐལ། དེའི་ཕྱིར། དེར་ཐལ། དེའི་བར་དུ་ཐུན་མོང་གི་གཏོང་བ་བྱུང་བ་ཡོད་པའི་ཕྱིར། ཐུན་མོང་གི་གཏོང་རྒྱུ་ནི།འདུལ་བ་རྒྱ་མཚོའི་སྙིང་བོ་ལས། བསླབ་པ་ཕུལ་དང་ཤི་འཕོས་དང་། །མཚན་གཉིས་བྱུང་དང་ལན་གསུམ་གྱུར། །དགེ་རྩ་ཆད་རྣམས་ཐུན་མོང་ངོ་། །ཞེས་གསུངས་པ་དག་དང་། ཐུན་མོང་མ་ཡིན་པའི་གཏོང་རྒྱུ་ནི་དེ་ཉིད་ལས། ཉི་ཤུ་མ་ལོན་དེར་ཤེས་དང་། །བསྟེན་ཕྱིར་ཁས་བླངས་ཉིན་ཞག་འདས། །རིམ་བཞིན་དགེ་སློང་དགེ་སློབ་མ། །བསྙེན་གནས་རྣམས་ཀྱི་ཐུན་མོང་མིན། །ཞེས་གསུངས་ལ། ཁ་ཅིག དེ་དག་སྡོམ་པའི་གཏོང་རྒྱུ་ཡིན་པར་ཐལ། དེའི་ཕྱིར། དེར་ཐལ།དེ་རྣམས་སྡོམ་པ་གཏོང་བའི་རྒྱུ་ཡིན་པའི་ཕྱིར། དེར་ཐལ། སྡོམ་པ་གཏོང་བའི་རྒྱུ་ལ་གཉིས། །ཞེས་གསུངས་པས་ཁྱབ་པ་འཛིན་པར་ངེས་སོ་ཞེ་ན། འོ་ན།བསྙེན་གནས་ཀྱི་སྡོམ་པ་བཏང་ན་སྡོམ་པ་བཏང་པས་ཁྱབ་པར་ཐལ། སྔར་གྱི་དེ་དག་གི་དོན་འཐད་པའི་ཕྱིར། འདོད་ན། བསྙེན་གནས་ཀྱི་སྡོམ་པ་བཏང་མ་ཐག་པའི་གང་ཟག་ཡིན་ན་སོ་ཐར་གྱི་སྡོམ་པ་བཏང་མ་ཐག་པ་ཡིན་པས་ཁྱབ་་་་་་པར་ཐལ། དེའི་ཕྱིར། འདོད་མི་ནུས་ཏེ། དེ་བཏང་མ་ཐག་པའི་གང་ཟག་ལ་གསུམ་ལྡན་དགེ་སློང་ཡོད་པའི་ཕྱིར། ཉིན་གཅིག་ལ་བསྙེན་གནས་ཀྱི་སྡོམ་པ་བླངས་ནས་སྡོམ་པ་ཕྱི་མ་རྣམས་ལེན་པ་ཡོད་པའི་ཕྱིར། དེས་ན་བསྙེན་གནས་ཀྱི་སྡོམ་པ་བཏང་བ་ལ་སོ་ཐར་གྱི་སྡོམ་པ་བཏང་བས་ངེས་པ་མེད་པར་ཐལ། དེའི་ཕྱིར་ཟེར་ན། ཁོ་ན་རེ། དེའང་དཀའ་སྟེ། སྡོམ་པ་གཏོང་བའི་རྒྱུ་ལ་གཉིས་ཞེས་གསུངས་པས་དཔྱད་པར་བྱའོ། །363 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྐབས་འདིར་བསྙེན་གནས་ཀྱི་སྡོམ་པ་ཉིན་ཞག་གཅིག་གི་མཐའ་ཅན་་་་་ཡིན་ཀྱང་ཉ་སྟོང་བརྒྱད་གསུམ་ཅི་རིགས་སུ་ནམ་འཚོའི་བར་གྱི་སྡོམ་པ་དུས་་་་་་་་གཅིག་ཏུ་བླངས་པ་ཡོད་པའི་ཕྱིར། ཐུབ་བསྟན་བྱི་དོར་ལས། དེས་ན་བསྙེན་གནས་ཉིན་ཞག་གི་མཐའ་ཅན་དུ་ངེས་ཀྱང་ཆོ་འཕྲུལ་ཆེན་པོ་ལྟ་བུ་ལ་ཟླ་བ་ཕྱེད་་བར་མ་ཆད་དུ་བསྲུང་བ་དུས་གཅིག་ལ་བླང་དུ་རུང་བ་ཡིན་ལ། དེའང་ཉིན་ཞག་གཅིག་པའི་སྡོམ་པ་ལན་བཅོ་ལྔའི་བར་བཟླས་ཏེ་བླངས་པ་ཡིན་པས་ཉིན་་་་་ཞག་གི་སྡོམ་པར་མི་འགྱུར་བའི་སྐྱོན་མེད་དོ་ཞེས་གསུངས་པས་དོགས་པ་ཕྲ་་་་་་་་རགས་སོགས་སེལ་སླའོ། །ཁོ་ན་རེ། འོ་ན། སོ་ཐར་གྱི་སྡོམ་པའི་གཏོང་རྒྱུ་ལ་ཐུན་མོང་དང་ཐུན་མོང་མ་ཡིན་པ་གཉིས་མེད་པར་ཐལ། དེ་གང་རུང་གི་གཞི་ལ་ཞུགས་ན་སོ་ཐར་གྱི་སྡོམ་པ་བཏང་པས་ངེས་པ་མེད་པའི་ཕྱིར། དེར་ཐལ། བསླབ་པ་ཕུལ་བས་ཀྱང་མི་གཏོང་བའི་ཕྱིར་ཏེ། དགེ་ཚུལ་གྱི་སྡོམ་པ་བསླབ་པ་འབུལ་བས་སོ་ཐར་གྱི་སྡོམ་པ་མ་བཏང་བ་དུ་མ་ངེས་པའི་ཕྱིར། དེར་ཐལ། དགེ་སློང་ལའང་དེའི་ཕྱིར་ཟེར་ན། འདུལ་བ་རྒྱ་མཚོའི་སྙིང་བོའི་གཞུང་སྔར་དྲངས་པའི་དོན་མི་འཐད་པར་ཐལ། ཁས་ལེན་ཚུལ་དེའི་ཕྱིར་ཟེར།སྡོམ་པ་ཐ་མ་གཉིས་ནི་མི་དགེ་བའི་ལས་ལམ་བདུན་གྱི་དངོས་གཞི་ཁོ་ན་ལས་འཐོབ་པ་ཡིན་སྙམ་སྟེ། རྩ་བར་དངོས་དང་དུས་ནི་ཐམས་ཅད་ལས། ཞེས་སོ་ཞེ་ན། ཁོ་ན་རེ། དེའི་སྤང་བྱ་ལ་ལས་ལམ་སོགས་ཅི་རིགས་ཀྱི་སྦྱོར་བ་མེད་པར་ཐལ། དེའི་ཕྱིར། འདོད་མི་ནུས་པར་འདྲ་བ་ཞིག་ཡིན་ནོ་ཟེར། དགེ་སློང་ཡིན་ན་དགེ་སློང་གི་སྡོམ་པསམངོན་གྱུར་བ་རྒྱུད་ལྡན་ཡིན་པས་ཁྱབ་པའི་ཕྱིར་་་་་་་བྱས་པ་ལ། ཁོ་ན་རེ། དུད་འགྲོ་བསད་པའི་ཚུལ་འཆལ་ལ་གནས་པའི་དགེ་སློང་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེའི་རྒྱུད་ལ་ཚུལ་འཆལ་་ 364 ་

མཛོད་གནས་བཞི་པ།མངོན་གྱུར་བ་ཡོད་པའི་ཕྱིར། ཁྱབ་སྟེ། སྤང་གཉེན་གཉིས་དུས་མཉམ་དུ་རྟེན་གཅིག་ལ་མངོན་གྱུར་བ་ཡོད་མི་སྲིད་པའི་ཕྱིར། ཁོ་ན་རེ། དགེ་སློང་ཡིན་ན་དགེ་སློང་གི་སྡོམ་པ་མངོན་དུ་གྱུར་བས་ཁྱབ་པ་འདུལ་བའི་ཡིག་ཆ་ཆེན་མོས་འགྲུབ་་་་པར་མངོན་ཏེ། དགེ་སློང་གི་སྡོམ་པ་མངོན་གྱུར་གཅིག་མེད་ན་སྐྱོན་དེ་དག་འོང་བའི་ཕྱིར་ཞེས་སྐྱོན་དེ་འཕེན་ཚུལ་གྱིས་ཤེས་ནུས་སོ་ཞེ་ན། འོ་ན། ཚུལ་ཁྲིམས་དང་ཚུལ་འཆལ་གཉིས་གཉེན་པོའི་རིང་བ་མིན་པར་ཐལ། དེའི་ཕྱིར། ཁྱབ་སྟེ།ལུས་རྟེན་གཅིག་པ་ལ་དུས་མཉམ་དུ་དེ་དཀའ་བའི་ཕྱིར་ཟེར་ན། དེའང་བར་ཆད་མེད་ལམ་སྐྱེས་ཚེ་དེའི་ངོས་སྐལ་གྱི་སྤང་བྱ་ཨེ་འགག་ཅེ་ན་ལུགས་འདིར་དེ་་་གཉིས་དུས་མཉམ་དུ་གནས་ཟེར་བ་ན། ཁོ་ན་རེ། དུས་མཉམ་དུ་གནས་ཀྱང་དུས་མཉམ་དུ་དེ་གཉིས་མངོན་གྱུར་བ་ཡོད་དགོས་མི་དགོས་དཔྱད་དགོས་སོ། །ཡང་སེམས་གཡེང་བ་དང་གཉིད་ལོག་པའི་སྐབས་སུ་གསར་དུ་ཐོབ་པའི་སོ་ཐར་གྱི་སྡོམ་པ་དེ་ལ་རྣམ་པར་རིག་བྱེད་དང་རྣམ་པར་རིག་བྱེད་མིན་པ་་་་་་་་་གཉིས་ཡོད་དམ་མེད། ཕྱི་མ་མི་རིགས་ཏེ། དེ་སྤང་ལྡན་གྱི་ཚུལ་ཁྲིམས་ཡིན་པའི་ཕྱིར། དང་བོ་མི་རིགས་ཏེ། དེ་ལ་རིག་བྱེད་མེད་པའི་ཕྱིར་ཏེ། དེའི་སེམས་གཞན་དུ་གཡེང་བ་དང་གཉིད་ལོག་པ་ཅི་རིགས་ཡིན་པའི་ཕྱིར་ཟེར་ན་འདུལ་་་་་བའི་དོགས་གཅོད་དུ་རྒྱས་པར་སྤྲོ་ངེས་སོ། །ལེགས་སྨོན་དང་འཇིགས་སྐྱོབས་ཀྱི་ཚུལ་ཁྲིམས་གཉིས་པོ་གང་རུང་ཡིན་་ན་ཚུལ་འཆལ་གྱི་གཉེན་པོ་ཡིན་པས་ཁྱབ་པའི་ཕྱིར། དེར་ཐལ། དེ་ཡིན་ན་ཚུལ་ཁྲིམས་ཡིན་པས་ཁྱབ་པའི་ཕྱིར། དེར་ཐལ། དེ་ཡིན་ན་འདོད་པའི་སས་བསྡུས་ཀྱི་འདི་བའི་ཚུལ་ཁྲིམས་ཡིན་པས་ཁྱབ་པའི་ཕྱིར། ཁྱབ་སྟེ། ཚུལ་ཁྲིམས་ཡིན་ན་མི་མཐུན་ཕྱོགས་ཚུལ་འཆལ་གྱི་གཉེན་པོ་ཡིན་པས་ཁྱབ་པའི་ཕྱིར། དེར་ཐལ།གོང་སྨོས་ལྟར་ཚུལ་ཁྲིམས་ཚུལ་འཆལ་གཉིས་གཉེན་པོས་རིང་བ་ཡིན་ཚུལ་གྱིས་་་་ 365 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སོ་ཟེར། ཁོ་ན་རེ། ལེགས་སྨོན་དང་འཇིགས་སྐྱོབས་ཀྱི་འདི་བ་རེ་རེ་ནས་ཆོས་ཅན། སོ་ཐར་གྱི་སྡོམ་པ་ཡིན་པར་ཐལ། དེའི་དོན་ཚང་བའི་ཕྱིར། མ་གྲུབ་ན།དེར་ཐལ། ཚུལ་འཆལ་དེའི་གཉེན་པོའི་རིགས་གནས་འདོད་པའི་སས་བསྡུས་ཀྱི་འདི་བའི་ངེས་འབྱུང་གི་སྤོང་སྡོམ་ཡིན་པའི་ཕྱིར། ཁྱབ་སྟེ། ཡིག་ཆར། སོ་ཐར་གྱི་སྡོམ་པའི་མཚན་ཉིད་དེ་གསུངས་པའི་ཕྱིར། དེར་ཐལ། མཛོད་མཐའ་དཔྱོད་རང་ལས། ཁ་ཅིག་ན་རེ། འདོད་པའི་སས་བསྡུས་ཀྱི་འདི་བའི་ཚུལ་ཁྲིམས་སོ་ཐར་གྱི་སྡོམ་པའི་མཚན་ཉིད་ཡིན་ཏེ། རང་འགྲེལ་གྱི་ལུང་དེའི་ཕྱིར་ན་མ་ཁྱབ་སྟེ། ནས། ལེགས་སྨོན་དང་འཇིགས་སྐྱོབས་ཀྱི་འདི་བ་རེ་རེ་ནས་ཀྱང་འཕེན།ཞེས་གསུང་། ཁོ་ན་རེ། དེས་ན་དེ་དག་ལ་སོ་ཐར་གྱི་སྡོམ་པའི་དོན་ཚང་བར་ཐལ། དེའི་ཟུར་རེ་རེ་ནས་ཀྱང་ཚང་བའི་ཕྱིར་ཟེར། ཡང་ན་འདི་བའི་ལེགས་སྨོན་གྱི་ཚུལ་ཁྲིམས་ཆོས་ཅན། ཆོས་འདི་བའི་ཚུལ་ཁྲིམས་ཡིན་པར་ཐལ། དེའི་ཕྱིར། འདོད་ན། ལྷག་པ་ཚུལ་ཁྲིམས་ཀྱི་བསླབ་པ་ཡིན་པར་ཐལ། དེའི་ཕྱིར།འདོད་ན། དེ་ཆོས་ཅན། ནང་བའི་ཚུལ་ཁྲིམས་ཡིན་པར་ཐལ། དེའི་ཕྱིར། ཁྱབ་སྟེ། མཁས་གྲུབ་ཐམས་ཅད་མཁྱེན་པས་ལྷག་པ་ཚུལ་ཁྲིམས་གྱི་བསླབ་པ་དང་ནང་བའི་བསྟན་པའི་ཚུལ་ཁྲིམས་དོན་གཅིག ཅེས་སོ་ཞེ་ན། དེ་ཆོས་ཅན།སངས་རྒྱས་ཀྱི་བསྟན་པ་ཡིན་པར་ཐལ། ལྷག་པའི་བསླབ་པ་གསུམ་པོ་གང་རུང་ཡིན་པའི་ཕྱིར། ཁྱབ་སྟེ། དེ་གསུམ་པོ་གང་རུང་ཡིན་ན་སངས་རྒྱས་ཀྱི་བསྟན་པ་ཡིན་དགོས་པའི་ཕྱིར། ཕར་ཕྱིན་ཡིག་ཆར། རྟགས་ཆོས་ཅན་གྱི་གྲུབ། ཅེས་གསུངས་པས་བསྒྲུབ་རིགས་པའི་ཕྱིར། འདོད་མི་ནུས་ཏེ། དེ་སངས་རྒྱས་ཀྱི་བསྟན་པ་གང་ནས་ཀྱང་ཁས་ལེན་པ་མེད་པའི་ཕྱིར་ཏེ། དེ་བདུད་ལས་ཡིན་པའི་ཕྱིར། དེར་ཐལ། དེ་བདག་འཛིན་གྱིས་ཀུན་ནས་བསླངས་པའི་ཚུལ་ཁྲིམས་ཡིན་པའི་ཕྱིར་ཏེ། ལེགས་སྨོན་ནི་ཚེ་འདིའི་བདེ་འདོད་དུ་བླངས་པ་ཡིན་པའི་ཕྱིར།་ 366 ་

མཛོད་གནས་བཞི་པ།དེར་ཐལ། ལམ་རིམ་ལས་ཤེས་སོ་ཟེར་བ་མང་བས་དཔྱད་དོ། །ཡང་ན། སོ་ཐར་གྱི་སྡོམ་པའི་གཏོང་རྒྱུ་ལ་དེ་ཐུན་མོང་དང་ཐུན་མོང་མ་ཡིན་པ་གཉིས་ཀ་འཐད་དེ་སྡོམ་པ་གཏོང་བའི་རྒྱུ་ལ་གཉིས་ཞེས་གསལ་བཤད་་་་་བྱས་པ་ལ། བསྙེན་གནས་ཀྱི་སོ་ཐར་སྡོམ་པའི་གཏོང་རྒྱུའང་སོ་ཐར་གྱི་སྡོམ་པའི་གཏོང་རྒྱུ་ཡིན་པར་ཐལ། དེའི་ཕྱིར། འདོད་ན། ཉིན་གཅིག་ལ་བསྙེན་གནས་དགེ་བསྙེན་དགེ་ཚུལ་དགེ་སློང་གི་སྡོམ་པ་ཐམས་ཅད་བླངས་པའི་གང་ཟག་ཆོས་་ཅན། ཁྱོད་ཉིན་ཞག་གཅིག་ལོན་པ་ན་དགེ་སློང་གི་སྡོམ་པ་ནས་བཟུང་དེའི་སྡོམ་པ་ཐམས་ཅད་གཏོང་ངེས་ཡིན་པར་ཐལ། དེའི་འདྲའི་ཞག་གཅིག་སོང་བ་ན་སོ་ཐར་གྱི་སྡོམ་པ་གཏོང་ངེས་ཡིན་པའི་ཕྱིར། དེར་ཐལ། དེ་ལ་སོ་ཐར་གྱི་སྡོམ་པའི་གཏོང་རྒྱུ་བྱུང་བའི་ཕྱིར་ཏེ། དེའི་ཐུན་མོང་མ་ཡིན་པའི་གཏོང་རྒྱུ་བྱུང་བའི་ཕྱིར།ཁྱབ་སྟེ། སྡོམ་པ་གཏོང་བའི་རྒྱུ་ལ་གཉིས། །ཞེས་གསལ་བཤད་བྱས་སོ་ཟེར དེ་བཞིན་དུ་དགེ་སློང་དགེ་ཚུལ་སོགས་ཅི་རིགས་ཀྱི་སྡོམ་པའི་གཏོང་རྒྱུ་བྱུང་ན་སོ་་་་ཐར་གྱི་སྡོམ་པའི་གཏོང་རྒྱུ་བྱུང་བས་ཁྱབ་མ་ཁྱབ་སོགས་རྣམ་གྲངས་ཆེས་མང་་་་་བས་དཔྱད་གཞི་ཆེ་འོ་ཟེར།གསུམ་ལྡན་དགེ་སློང་གི་རྒྱུད་ཀྱི་སྡོམ་གསུམ་དེ་ངོ་བོ་གཅིག་མིན་ཐ་དད་་མ་ཡིན་པའི་ཕྱིར་ཟེར་ན། དེ་ནི་ངོ་བོ་ཐ་དད་དུ་སློབ་དཔོན་རྗེས་འབྲང་དག་གི་ཐུགས་དགོངས་བླ་མེད་ཡིན་ཏེ། གཟུགས་ཅན་ལྟར་ན་དོང་ཙེ་གསུམ་བརྩེགས་ལྟར། ཚུལ་ཁྲིམས་ཙམ་དུ་ངོ་བོ་གཅིག་མོད་ཀྱང་། །ངོ་བོ་ཐ་དད་ཉི་ཟླའི་གྲིབ་མ་ལྟར། །ཞེས་འདུལ་བའི་སྡོམ་དུ་གསལ་བོ་མཛད་ཟེར་ན། ཁོ་ན་རེ། དེའང་ཆ་ཀུན་ནས་འཐད་པའི་ཕྱོགས་སུ་མི་འཛིན་ཏེ། གསུམ་ལྡན་དགེ་སློང་གི་རྒྱུད་ཀྱི་མིའམ་མིར་ཆགས་པ་སོགས་མི་གསོད་པའི་སྲུང་བའི་ཚུལ་ཁྲིམས་དེ་དགེ་སློང་གི་་སྡོམ་པ་ལ་ལྟས་ན་ཕམ་པ་སྲུང་བའི་ཚུལ་ཁྲིམས་དང་། ་ དགེ་ཚུལ་གྱི་སྡོམ་པ་ལ་367 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལྟས་ན་ཕམ་འདྲ་སྲུང་བའི་ཚུལ་ཁྲིམས་དགེ་བསྙེན་གྱི་སྡོམ་པ་ལ་ལྟས་ན་ཉེས་་་་་་་བྱས་སྲུང་བའི་ཚུལ་ཁྲིམས་ཞེས་སྡོམ་པ་གཅིག་ལ་མིང་སོ་སོ་བཏགས་པ་མ་་་་་་་་་་་གཏོགས་གཞན་གང་ཡང་མེད་ཅེས་བཤད་དགོས་སམ་ཞེ་ན། ཁོ་ན་རེ། དེ་ལྟར་དུ་ངེས་པར་འདོད་དེ། གསུམ་ལྡན་དགེ་སློང་གིས་མིའམ་མིར་ཆགས་པ་བསད་པ་དེ་དགེ་སློང་དགེ་ཚུལ་དགེ་བསྙེན་གྱི་སྡོམ་པ་གསུམ་ལ་རིམ་བཞིན་དུ་ལྟོས་ན་་་ཕམ་པ་ཕམ་འདྲ་ཉེས་བྱས་སུ་འགྱུར་བར་རིགས་ཏེ། དེ་མིན་ན་དེ་མི་བསད་པའི་ལྟུང་བ་དེ་ལྟུང་བ་མིན་པར་འགྱུར་བའི་ཕྱིར་ཟེར་ན་དཔྱད་པའི་རྣམ་གྲངས་ཆེས་མང་བས་རྒྱས་པར་གཞན་དུ་སྤྲོ་ངེས་སོ། །སོ་ཐར་གྱི་སྡོམ་པ་ཡིན་ན་གཞན་གནོད་གཞི་དང་བཅས་པ་ལས་ལོག་་་་་་པས་ཁྱབ་པའི་ཕྱིར་ཏེ། དེའི་མཚན་ཉིད་རིགས་པའི་ཕྱིར། འདོད་ན། དགེ་བསྙེན་གྱི་སྡོམ་པ་ཆོས་ཅན། དེར་ཐལ། དེའི་ཕྱིར། འདོད་ན། ཕྱི་དྲོའི་ཁ་ཟས་སོགས་སྤོང་བའི་སྡོམ་པ་ཡིན་པར་ཐལ། གཞན་གནོད་གཞི་དང་བཅས་ལས་ལོག་པའི་སྡོམ་པ་ཡིན་པའི་ཕྱིར། འདོད་མི་ནུས་ཏེ། དེའི་སྤོང་བྱ་ལྔ་སྤོང་བར་ཁས་བླངས་པས་ཁྱིམ་པའི་ཕྱོགས་ཀྱི་སྡོམ་པ་ལས་གཞན་གང་ཡང་སྤང་བར་མ་་་་་གསུངས་པའི་ཕྱིར། དེར་ཐལ། ཡིག་ཆར། སྲོག་གཅོད་མ་བྱིན་ལེན་འདོད་ལོག་རྫུན་སྨྲ་ཆང་ལྔ་ཇི་སྲིད་འཚོ་བའི་བར་སྤོང་བར་ཁས་བླངས་པའི་ཁྱིམ་པའི་ཕྱོགས་ཀྱི་སོ་ཐར་གྱི་སྡོམ་པ་དེ་དགེ་བསྙེན་གྱི་སྡོམ་པའི་མཚན་ཉིད། ཅེས་གསུངས་པས་དེས་ན་སོ་ཐར་གྱི་སྡོམ་པའི་མཚན་ཉིད་ཡིག་ཆ་ལྟར་ཆེས་ཤིན་ཏུ་རྒྱ་ཆེ་བས་དེ་་་་་དག་དཔྱད་ཚུལ་དང་འཕེན་ཚུལ་བདག་གི་བླ་མ་རིན་པོ་ཆེ་ནས་གསུངས་སོ། །མུ་སྟེགས་ཅན་ལ་སོ་ཐར་གྱི་སྡོམ་པ་རྒྱུད་ལྡན་ཡོད་དམ་ཞེ་ན། འདུལ་བ་མདོ་རྩ་བར་ཡོད་པ་འདྲ་བ་ཞིག་གསུངས་ཀྱང་ཁ་ཅིག་དེ་ལ་དགེ་བསྙེན་ཡང་ཡོད་པར་་་་ཛདྲའོ་ཟེར། ཁ་ཅིག དགེ་བསྙེན་ལ་སྡོམ་པ་རྒྱུད་ལྡན་གྱིས་མ་ཁྱབ་སྟེ། འདུལ་368 ་

མཛོད་གནས་བཞི་པ།བའི་ཡིག་ཆར། སྡོམ་པ་མེད་པའི་དགེ་བསྙེན་ཡོད་ཀྱང་། །ཞེས་སོ་ཟེར་ན། ཁ་ཅིག དེ་མི་འཐད་པར་ཐལ། སྡོམ་ལས་སྣ་གཅིག་སྤྱོད་པའང་དགེ་བསྙེན་དངོས།།ཞེས་སོ་ཟེར་ན་ཞིབ་ཆ་སླའོ། །ཁ་ཅིག བསམ་གཏན་གྱི་སྡོམ་པའི་གཏོང་རྒྱུ་ཡིན་ན་དེའི་གཏོང་རྒྱུ་གཉིས་པོ་གང་རུང་གིས་ཁྱབ་ཟེར་ན། ཉེར་བསྡོགས་ཀྱི་ཚོགས་པར་གཏོགས་པའི་སྡོམ་པ་འཆི་སྲིད་ཕྲ་མོ་མངོན་དུ་གྱུར་བ་དང་མཉམ་དུ་གཏོང་འགྲོ་བ་དེ་་་་་་ཆོས་ཅན། ཁྱོད་ལ་དེའི་གཏོང་རྒྱུ་གཉིས་པོ་གང་རུང་བྱུང་བར་ཐལ། དེའི་ཕྱིར།འཆི་སྲིད་ཕྲ་མོ་མངོན་དུ་བྱས་པའི་སོ་སྐྱེས་ཀྱིས་དེ་ལྟར་གཏོང་བའི་ཕྱིར། དེར་ཐལ། ཉེར་བསྡོགས་ཀྱི་ཚོགས་པར་གཏོགས་པའི་སྡོམ་པ་དེ་སོ་སྐྱེས་ཀྱིས་འཆི་སྲིད་ཕྲ་མོ་མངོན་དུ་བྱས་པས་གཏོང་བའི་ཕྱིར། སྡོམ་ལས། འཕགས་མིན་འཆི་བས་སོ། །ཞེས་གསུངས་པའི་ཕྱིར་ན། ཁོ་ན་རེ། དེ་འདྲའི་ཤི་འཕོས་མ་ཐག་པ་དེ་ཆོས་ཅན། ཁྱོད་ལ་བསམ་གཏན་གྱི་སྡོམ་པའི་གཏོང་རྒྱུ་བྱུང་བར་ཐལ། དེའི་ཕྱིར། འདོད་མི་ནུས་ཏེ། དེ་དེས་གཏོང་རྒྱུ་མ་བྱུང་བའི་ཕྱིར། དེར་ཐལ། གཏོང་རྒྱུ་གཉིས་པོ་གང་ཡང་མ་བྱུང་བའི་ཕྱིར། དེར་ཐལ། དེ་ལ་ས་འཕོས་པའི་གཏོང་རྒྱུ་མ་བྱུང་ཉམས་པའི་གཏོང་རྒྱུ་མ་བྱུང་བའི་ཕྱིར། ཕྱི་མ་མ་གྲུབ་ཟེར་ན། དེ་མི་འཐད་པར་ཐལ། དེས་རང་གི་མི་མཐུན་ཕྱོགས་མངོན་དུ་མ་བྱས་པའི་ཕྱིར།ཁྱབ་པ་ཡོད་དེ། དེའི་གཏོང་རྒྱུ་གཉིས་པོ་ནི་ས་འཕོས་པས་གཏོང་བ་དང་། དེའི་མི་མཐུན་ཕྱོགས་མངོན་དུ་གྱུར་བས་གཏོང་བ་གཉིས་ལ་བྱེད་དགོས་པ་གང་ཞིག་་དེ་གཉིས་པོ་གང་ཡང་མ་བྱུང་བའི་ཕྱིར་ཟེར་ན་དཔྱད་པར་བྱ་དགོས།ཁ་ཅིག རྣམ་པར་རིག་བྱེད་དང་རྣམ་པར་རིག་བྱེད་མ་ཡིན་པ་གཉིས་ཀྱི་ངོ་བོར་གྱུར་བའི་བསམ་གཏན་གྱི་སྡོམ་པ་དང་ཟག་མེད་ཀྱི་སྡོམ་པ་གཉིས་་་་་་་ཡོད་སྙམ་སྟེ། ཡིག་ཆར། དེ་གཉིས་ལ་རྣམ་པར་རིག་བྱེད་དང་རྣམ་པར་རིག་་ 369 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱེད་མིན་པ་གཉིས་ཡོད་པའི་ཕྱི་མ་ལ་སེམས་ཀྱི་རྗེས་འབྲང་གིས་ཁྱབ་པའི་ཕྱིར།ཞེས་དང་། ཡང་དེ་ལ་རྣམ་པར་རིག་བྱེད་མཉམ་བཞག་ལས་ལངས་པ་ན་དེ་རྣམ་པར་རིག་བྱེད་ཀྱི་གཟུགས་མིན་ལ་མཉམ་པར་བཞག་པའི་དུས་དེར་དེ་་་་་་་་་གཉིས་རྣམ་པར་རིག་བྱེད་ཀྱི་གཟུགས་མིན་པར་འདྲ་སྟེ། ཡིག་ཆ་རང་ལས།མཉམ་བཞག་ལས་ལངས་པ་ན་བསམ་གཏན་དང་ཟག་མེད་ཀྱི་སྡོམ་པ་རྣམ་རིག་་མ་ཡིན་པ་མེད་པའི་ཕྱིར། ཞེས་གསུངས་པ་ལ། ཁོ་ན་རེ། དེ་དག་ཀྱང་ཁས་ལེན་པ་དཀའ་སྟེ། གཟུགས་མེད་པའི་རྒྱུད་ཀྱི་ཟག་མེད་ཀྱི་སྡོམ་པ་དེ་ལ་རྣམ་པར་རིག་བྱེད་ཀྱི་གཟུགས་འཇོག་པར་མི་འཐད་པའི་ཕྱིར། དེར་ཐལ། རྣམ་པར་རིག་བྱེད་ཀྱི་གཟུགས་ལ་ནི་རྟོག་དཔྱོད་ཀྱིས་ཀུན་ནས་སློང་བ་ཞིག་དགོས་པའི་ཕྱིར།ཁྱབ་སྟེ། རྟོག་དཔྱོད་ཀྱིས་ཀུན་ནས་སློང་བའི་རྣམ་པར་རིག་བྱེད་ཅིག་བསམ་གཏན་དང་བོ་ཡན་ལ་མེད་པའི་ཕྱིར། དེར་ཐལ། རྩ་བར། རྣམ་རིག་དཔྱོད་དང་བཅས་དག་ན། ཞེས་དང་། ཡིག་ཆར། རྣམ་པར་རིག་བྱེད་ཀྱི་གཟུགས་ནི་རྟོག་དཔྱོད་དང་བཅས་པའི་བསམ་གཏན་དང་བོ་མན་ཆད་ན་ཡོད་ཀྱི། དེ་ཡན་ཆད་ན་མེད་དེ། རྣམ་པར་རིག་བྱེད་ཀུན་ནས་སློང་བའི་རྟོག་དཔྱོད་མེད་པའི་ཕྱིར། ཞེས་པ་ལ་བརྟག་དགོས་སོ། །མཉམ་བཞག་ལས་ལངས་པའི་རྒྱུད་ཀྱི་ཟག་མེད་ཀྱི་སྡོམ་པ་དེ་རྣམ་པར་་་རིག་བྱེད་ཟེར་ན་དེས་གནོད་པར་བསྟན་ཏེ་ཟེར་བ་དཔྱད་སླ་བས་སོ། །ཁ་ཅིགབསམ་གཏན་དང་ཟག་མེད་ཀྱི་སྡོམ་པ་གཉིས་ནི་རྣམ་པར་རིག་བྱེད་ཀྱི་གཟུགས་་ཡོད་པར་འདོད་དཀའ་སྟེ། དེ་གཉིས་མཉམ་པར་མ་བཞག་པ་ལ་མེད་པའི་ཕྱིར་ཏེ། འགྲེལ་བ་མངོན་པའི་རྒྱན་ལས། སྡོམ་པ་གསུམ་པོ་དེ་དག་ལས་ཐ་མ་བསམ་གཏན་དང་ཟག་མེད་ཀྱི་སྡོམ་པ་གཉིས་ནི་སེམས་ཀྱི་རྗེས་སུ་འབྲང་བ་སྟེ་མཉམ་་་་བཞག་ན་ཡོད་ལ་མ་བཞག་པ་ན་མེད་པའི་ཕྱིར་རོ། །ཞེས་གསལ་བཤད་མཛོད་370 ་

མཛོད་གནས་བཞི་པ།པས། སྡོམ་པ་གསུམ་མཉམ་དུ་ཡོད་མེད་ཀྱི་ཁྱད་ཕྱེས་ནས་གསུངས་པས་དང་བོ་མཉམ་བཞག་མ་ཡིན་པ་ལ་ཡོད་ཀྱི་ཐ་མ་གཉིས་མཉམ་བཞག་གི་སྐབས་ཁོ་ནར་་་་ངེས་པའི་ཕྱིར་ཟེར་བ་ལ་དོགས་སློང་བྱེད་མཁན་མང་ངོ་། །དགེ་རྩ་ཆད་པ་སོ་ཐར་གྱི་སྡོམ་པའི་གཏོང་རྒྱུ་ཡིན་པའི་ཕྱིར། འདོད་ན།དགེ་རྩ་ཆད་ཁ་མའི་རྒྱུད་ན་སོ་ཐར་གྱི་སྡོམ་པ་ཡོད་པར་ཐལ། དེའི་ཕྱིར། འདོད་ན། དེའི་རྒྱུད་ན་འདོད་པའི་སྦྱོར་བྱུང་དགེ་བ་ཡོད་ཅེས་བརྗོད་ཆོག་པར་ཐལ།དེའི་ཕྱིར། འདོད་མི་རིགས་བར་ཁ་ཅིག་སྨྲ་སྟེ། འདོད་གཏོགས་སྐྱེས་ནས་ཐོབ་པ་རྣམས་ཞེས་པས་ཤེས་ནུས་པས་སོ་ཟེར་བ་དཔྱད།ཁ་ཅིག ལོག་ལྟའི་གཅོད་རྒྱུའི་དགེ་བ་ལ་སྦྱོར་བྱུང་གིས་ཁྱབ་ཟེར་ན་དེའང་མི་བཟུང་སྟེ། དེ་ལ་སྐྱེས་ཐོབ་ཀྱང་ཡོད་པའི་ཕྱིར་ཏེ། དེ་ལ་སོ་ཐར་གྱི་སྡོམ་པ་ཞིག་ཡོད་པའི་ཕྱིར། དེར་ཐལ། དགེ་རྩ་ཆད་པ་སྡོམ་པའི་གཏོང་རྒྱུ་ཡིན་པས་གོ་ནུས་སོ་ཞེ་ན་དཔྱད་པར་བྱའོ། །ས་འཕོས་པ་བསམ་གཏན་གྱི་སྡོམ་པའི་གཏོང་རྒྱུ་ཡིན་པའི་ཕྱིར་བྱས་པ་ལ་རང་འགར་བ་ན་རེ། ས་འཕོས་པའི་གང་ཟག་ལ་བསམ་གཏན་གྱི་སྡོམ་པ་མེད་པར་ཐལ། དེ་ལ་དེའི་གཏོང་རྒྱུ་བྱུང་བའི་ཕྱིར། འདོད་ན། བསམ་གཏན་དང་བོ་ནས་གཉིས་པ་སྐྱེས་མ་ཐག་པ་ཆོས་ཅན།རང་རྒྱུད་ལ་བསམ་གཏན་གྱི་སྡོམ་པ་མེད་པར་ཐལ། ཁྱོད་ས་འཕོས་མ་ཐག་པ་ཡིན་པའི་ཕྱིར། ཁ་ཅིག རྟགས་མ་གྲུབ་སྟེ་དེ་གཉིས་ས་འདྲ་བས་སྐྱོན་མེད་དོ་ཟེར་ན། ཁོ་ན་རེ། འོ་ན། ས་དང་ཁམས་ལ་ཁྱད་མེད་པར་ཐལ། ཁྱོད་ཀྱི་བཤད་ཚུལ་དེའི་ཕྱིར། ཡང་ན། གཟུགས་ཁམས་ན་ཁམས་བཞིའམ་ས་བཞི་ཞེས་བཤད་རིགས་པར་ཐལ། དེའི་ཕྱིར། ཡང་གཟུགས་མེད་ལའང་ས་བཞི་ཞེས་བཤད་དུ་རིགས་པར་ཐལ། དེའི་ཕྱིར། དེས་ན་ས་འཕོས་ན་ཁམས་འཕོས་པས་མ་ཁྱབ་པར་ཐལ། ཞེ་འདོད་དེའི་ཕྱིར། འདོད་ན། དང་བོ་ནས་གཉིས་པ་སྐྱེས་པ་371 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེའང་ས་འཕོས་པར་ཐལ། དེའི་ཁམས་དང་ས་མི་གཅིག་པར་ཁས་བླངས་དེའི་ཕྱིར། འདོད་ན། དེས་བསམ་གཏན་གྱི་སྡོམ་པ་བཏང་བར་ཐལ། དེ་ས་འཕོས་པའི་དེ་ཡིན་པའི་ཕྱིར། ཁྱབ་སྟེ། རྩ་བར། བསམ་གཏན་གཏོགས་པའི་དགེ་བ་ནི། །ས་འཕོས་ཉམས་པ་དག་གིས་གཏོང་། །ཞེས་སོ་ཟེར་ན། ཁོ་ན་རེ། དེ་ངེས་པ་ཁོ་ནར་འདྲ་སྟེ། སྡོམ་ལས། དངོས་གཞིའི་སྡོམ་པ་ས་འཕོས་ཉམས་པས་གཏོང་། །ཞེས་ཟེར་ན། ཁ་ཅིག གཞུང་གི་དོན་དེ་ལྟར་དུ་འགྲོ་བ་མིན་ཏེ། སྡོམ་འགྲེལ་ལས་བསམ་གཏན་དུ་གཏོགས་པའི་དགེ་བ། བསམ་གཏན་གྱི་དངོས་གཞིའི་སྡོམ་པ་གཏོང་བའི་རྒྱུ་ཡོད་དེ། གོང་ས་ནས་འོག་སར་འཕོས་པ་དང་།སྙོམས་འཇུག་ལས་ཉམས་པ་དག་གིས་གཏོང་བར་འགྱུར་བའི་ཕྱིར། ཞེས་ཞིབ་པར་གསུངས་པ་ལ། རྟོག་དཔྱོད་མཁན་ཁ་ཅིག གསུངས་ཚུལ་དེ་རྩ་སྡོམ་གྱི་དོན་ཡིན་པར་འདྲ་བ་ཞིག་སྣང་ཞིང་མཆིམས་འཇམ་པའི་དབྱངས་ཀྱི་གསུངས་ལྟར་་་་ན་རྒྱ་ཆུང་བར་སྙམ་སྟེ། མཆིམས་མཛོད་ལས། བསམ་གཏན་དང་ཟག་མེད་ཀྱི་སྡོམ་པ་གཏོང་བའི་རྒྱུ་ནི་བསམ་གཏན་དུ་གཏོགས་པའི་དགེ་བ་གཟུགས་ཅན་པ་་ཐམས་ཅད་ནི་འོག་ས་ནས་གོང་སར་སྐྱེས་པ་དང་གོང་ས་ནས་འོག་སར་སྐྱེས་ན་་་རིམ་པ་ལྟར་འོག་ས་དང་གོང་སས་བསྡུས་པ་གཏོང་བས་ན་ས་འཕོས་པ་དང་།སྙོམས་པར་འཇུག་པ་དེ་ཐོབ་ནས་ཡང་ཉམས་པ་དག་གིས་ཀྱང་གཏོང་བའི་ཕྱིར་་རྒྱུ་གཉིས་ཀྱིས་གཏོང་ངོ་། །ཞེས་གསལ་བར་མཛད་པ་ལ་རྒྱ་ཆེ་བས་དགོས་པ་གྲུབ་ཟེར་རོ། །ཡིག་ཆ་ལས། སྤོང་སྡོམ་དང་བསམ་གཏན་གྱི་སྡོམ་པ་ཡིན་མིན་ལ་མུ་བཞི་ཡོད་དེ། ཞེས་པ་ནས། བཞི་བ་ནི། ཟག་མེད་ཀྱི་བསམ་གཏན་གྱི་དངོས་གཞི་རྣམས་ཀྱི་དང་རྣམ་གྲོལ་ལམ་གྱི་སྐབས་ཀྱི་ཟག་མེད་ཀྱི་སྡོམ་པ་ལྟ་བུ་ཡིན་་་་་་པའི་ཕྱིར། ཞེས་གསུངས་པ་ལ། ཁ་ཅིག བརྗོད་པར་བྱ་སྟེ། དངོས་གཞི་བར་372 ་

མཛོད་གནས་བཞི་པ།ཆད་མེད་ལམ་གྱི་ཟག་མེད་སྡོམ་པ་ནི་སྤོང་སྡོམ་ཡིན་མིན་དཔྱད་དགོས་ཏེ། སྡོམ་ལས། དངོས་གཞི་གྱུར་བའི་བར་ཆད་མེད་ལམ་གྱི། །ཟག་མེད་སྡོམ་པ་སྤོང་སྡོམ་ཡིན་མིན་དཔྱད། །ཅེས་པས་དེ་སྤོང་སྡོམ་ཡིན་པར་སེམས་ཏེ། ཉེར་བསྡོགས་བར་ཆད་མེད་ལམ་གྱི་ཟག་མེད་སྡོམ་པ་སོགས་སྤོང་སྡོམ་ཡིན་པ་དང་འདྲ་བའི་་་་ཕྱིར་ཟེར་ན། དེ་ལ་ལན་ཇི་ལྟར་ན་གོང་མའི་ཉོན་མོངས་ཀྱི་དངོས་གཉེན་བར་ཆད་མེད་ལམ་གྱིས་འཆལ་བའི་ཚུལ་ཁྲིམས་དང་ཀུན་ནས་སློང་བར་བྱེད་པའི་་་་་་ཉོན་མོངས་སོགས་མི་སྤང་བས་ཡིན་ནམ་སྙམ་སྟེ། རང་འགྲེལ་ལས། དེ་གཉིས་ཀྱིས་འཆལ་བའི་ཚུལ་ཁྲིམས་དང་དེ་ཀུན་ནས་སློང་བར་བྱེད་པའི་ཉོན་མོངས་་་་་་རྣམས་མི་སྤང་བའི་ཕྱིར། ཞེས་དང་། གང་སྤེལ་ལས། སྤོང་བའི་སྡོམ་པ་མིན་ཏེ།དེས་འཆལ་བའི་ཚུལ་ཁྲིམས་དང་། དེ་ཀུན་ནས་སློང་བར་བྱེད་པའི་ཉོན་མོངས་མི་སྤོང་བའི་ཕྱིར། ཞེས་སོགས་མཐའ་མེད་པས་གྲུབ་པོ་ཞེ་ན། ཁ་ཅིག དེ་ཡང་བརྗོད་པར་བྱ་སྟེ། དེ་འདྲའི་ཟག་མེད་ཀྱི་སྡོམ་པ་དེ་ཚུལ་ཁྲིམས་སུ་ངེས་པས་ཚུལ་འཆལ་གྱི་གཉེན་པོ་ཡིན་པར་གོ་ནུས་བཞིན་དུ་དེས་འཆལ་བའི་ཚུལ་ཁྲིམས་་མི་སྤོང་བར་འདོད་པ་མིན་སྙམ་མོ། །གཞན་ལས་རིགས་པ་སྦྱར་ཚུལ་ཡོད་ཟེར་ན་དེ་ནི་འཕེན་ཚུལ་གཞན་མང་ཞིང་མཆིམས་མཛོད་སོགས་ཡིག་ཆ་ལྟར་གནས་་་པས་ལེགས་པའི་ཚོགས་ཕྱོགས་གཅིག་ཏུ་བསྡུས་སོ། །དགེ་བསྙེན་ཡིན་ན་ནང་བ་བ་ཡིན་པས་ཁྱབ་པའི་ཕྱིར་བྱས་པ་ལ་དཔྱོད་་ལྡན་ཁ་ཅིག དེ་མི་རིགས་པར་ཐལ། དེ་ལ་མུ་སྟེགས་པ་དང་ཀླུ་སོགས་ཡོད་པའི་ཕྱིར། མ་གྲུབ་ན། དེར་ཐལ། འདུལ་བའི་སྡོམ་ཚིག་ལས། དགེ་བསྙེན་རྐྱང་བར་མི་དྲི་མུ་སྟེགས་ཀླུ། །ཞེས་དང་། དེ་ཉིད་ལས། ཤཱཀྱ་སོགས་མིན་སེམས་མགུ་དགེ་བསྙེན་ཡིན། །ཞེས་གོང་འོག་དུ་མར་དགེ་བསྙེན་ལ་མུ་སྟེགས་པ་སོགས་ཡོང་བ་སྐབས་མང་བོར་བཤད་པའི་ཕྱིར་ན། ཁ་ཅིག དེ་ནི་འཐད་པ་མིན་ཏེ། དེ་373 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདྲའི་མུ་སྟེགས་པ་ལ་སྐྱབས་འགྲོའི་གཞི་དང་བྲལ་བའི་ཕྱིར། ཁྱབ་སྟེ། སྐྱབས་འགྲོ་མེད་པར་སྡོམ་པའི་གནས་མ་ཡིན་པའི་ཕྱིར་ཏེ། སྐྱབས་སུ་མ་སོང་བ་ལ་མེད། །ཅེས་སོ་ཞེ་ན། ཁ་ཅིག དེའང་དགོས་པས་གསུངས་པར་ངེས་ལ་གཞན་མུ་སྟེགས་ཅན་དེ་དགེ་བསྙེན་ཡིན་པ་གང་ཞིག་དེ་ལ་སྐྱབས་འགྲོ་མེད་པའི་ཕྱིར།གཉིས་པ་གྲུབ་སྟེ། ཕྱི་ནང་གི་ཁྱད་པར་སྐྱབས་འགྲོས་ཕྱེས་པ་ལམ་རིམ་ཆེ་ཆུང་ཀུན་ལ་གསལ་བར་ངེས་སོ། །ཁ་ཅིག དེ་ཐོག་མར་ཕྱི་རོལ་བ་ཡིན་ཀྱང་དགེ་བསྙེན་གྱི་སྡོམ་པ་རྒྱུད་ལ་སྐྱེས་པ་ནས་ནང་བ་བ་གྱུར་བ་ཡིན་སྙམ་མོ་ཞེ་ན།དེའང་འདོད་པར་མིན་སྙམ་སྟེ། དགེ་བསྙེན་གྱི་སྡོམ་པ་བླངས་ནས་ནང་བ་བར་གྱུར་ཕྱིན་ཆད་དེ་དགེ་བསྙེན་ཡིན་མིན་དང་ནང་བ་སངས་རྒྱས་པ་ཡིན་མིན་གྱི་་་་དོགས་པ་རྟོགས་ལྡན་ལ་མེད་པའི་ཕྱིར། ཡང་དགེ་བསྙེན་ལ་ཀླུ་སོགས་ཡོད་མེད་གཞུང་གོང་མ་དང་དཔྱད།ཡིག་ཆར། བསམ་གཏན་གྱི་སྡོམ་པ་ནི་ཟག་བཅས་ཀྱི་བསམ་གཏན་བཞིའི་དངོས་གཞིའི་ས་དང་ཉེར་བསྡོགས་ཟག་བཅས་ཀྱི་ས་བ་འཐོབ་པ་དེའི་ཚེ་་་བསམ་གཏན་གྱི་སྡོམ་པ་ཐོབ་པ་གང་ཞིག ཞེས་གསལ་བར་མཛད་པ་ལ། ཁ་ཅིག དེ་ནི་བསམ་གཏན་གྱི་སྡོམ་པའི་ཐོབ་གཞི་བསྟན་པར་འཛིན་ན་དེའང་མ་ངེས་ཏེ། བསམ་གཏན་དང་ཟག་མེད་ཀྱི་སྡོམ་པ་གཉིས་བཅས་པ་དང་ལས་ལམ་གྱི་སྦྱོར་མཇུག་ལས་ཐོབ་པ་མ་ཡིན་པར་མི་དགེ་བའི་དངོས་གཞི་སྤང་བ་ལས་་་་་་་ཐོབ་པའི་ཕྱིར་ཏེ། སྡོམ་ལས། གཞན་གཉིས། བཅས་དང་སྦྱོར་མཇུག་ལས་མིན་ཕྱིར། ཞེས་གསུངས་ཟེར་ན། ཁ་ཅིག དེ་གཞན་ནས་འཐོབ་པ་ཡིན་ཏེ། བསམ་གཏན་ལས་སྐྱེས་བསམ་གཏན་གྱི། ས་ཉིད་ཀྱིས་འཐོབ། ཅེས་གསུངས་པ་ལ་འགལ་བ་མེད་པར་མཁས་པའི་ཁོང་དུ་ཆུད་དོ་ཟེར།བསྙེན་རྫོགས་བཅུ་འདྲེན་ཚུལ་ལུང་མ་མོ་དང་རང་འགྲེལ་གཉིས་མཐུན་་374 ་

མཛོད་གནས་བཞི་པ།པ་ཡིན་ནོ་སྙམ་ན། ཆེན་པོ་པ་ཁ་ཅིག་ན་རེ། དེ་མི་འཐད་པར་ཐལ ལུང་མ་མོ་ལས་སངས་རྒྱས་དང་རང་རྒྱལ་སོ་སོར་དྲངས་ལ། རང་འགྲེལ་གྱིས་རང་བྱུང་གིས་ནི་སངས་རྒྱས་དང་རང་སངས་རྒྱས་ཞེས་འདྲེན་པ་ཐ་དད་དུ་གོ་ནུས་སོ་ཞེ་་་ན། དེའང་སོ་སོ་བར་འདྲེན་པར་འདྲ་སྟེ། ལུང་མ་མོ་ལས། སངས་རྒྱས་དང་རང་རྒྱལ་སོ་སོར་བྱས་པ་གང་ཞིག་ཅེས་ཡིག་ཆར་གསུངས་ལ། རང་འགྲེལ་ལས།རང་བྱུང་གིས་ནི་སངས་རྒྱས་དང་རང་སངས་རྒྱས་རྣམས་སོ། །ཞེས་ཐ་དད་དུ་སོང་བར་སྣང་ངོ་ཞེ་ན། ཡིག་ཆར་ཞིབ་ཆ་ཅུང་གནང་བས་དོན་ཆུང་བར་ཟེར་རོ། །གཞན་ཡང་། ལུང་མ་མོ་ལས། རང་བྱུང་གཉིས་ཐ་དད་དུ་བྱས་ནས་ལྔ་ཚོགས་བཅུ་ཚོགས་སྡོམ་པས་བཅུར་གསུངས་པ་དེར་སྣང་སྟེ། ལུང་མ་མོ་ལས།དེ་བཞིན་གཤེགས་པ་རང་བྱུང་དང་། རང་སངས་རྒྱས་སློབ་དཔོན་མེད་པར་བསྙེན་པར་རྫོགས་པ་དང་། ལྔ་བོ་རྣམས་ཡེ་ཤེས་ཁོང་དུ་ཆུད་པས་དང་། ཚེ་དང་ལྡན་པ་འོད་སྲུང་ཆེན་པོ་སྟོན་པར་ཁས་བླངས་པས་དང་། ཚེ་དང་ལྡན་པ་འཆར་ལྡན་དྲིས་ནས་ལུང་བསྟན་པས་དང་། དགེ་སློང་ཚུར་ཤོག་ཅེས་གསུངས་པས་དང་། སྐྱབས་སུ་འགྲོ་བའི་ཚིག་གསུམ་གྱིས་དང་། ཡུལ་མཐའ་འཁོབ་ན་འདུལ་བ་འཛིན་པ་དང་ལྔའི་དགེ་འདུན་ལས་དང་། ཡུལ་དབུས་སུ་བཅུ་འདུས་པའམ་དེ་ལས་ལྷག་པ་ལས་དང་། བླ་མའི་ཆོས་ཁས་བླངས་པས་དང་། ཕོ་ཉས་དང་། དགེ་འདུན་སྡེ་གཉིས་ལས་བསྙེན་པར་རྫོགས་པའོ། །ཞེས་བསྙེན་པར་རྫོགས་པ་བཅུ་བསྟན་པ་ལ། ཁ་ཅིག ལུང་མ་མོར་རང་བྱུང་ཐ་དད་དང་ལྔ་བཅུ་སྡོམ་པ་མི་འཐད་པར་ཐལ། མཛོད་ཡིག་ཆར། རང་འགྲེལ་དང་ལུང་མ་མོའི་གྲངས་བཅུ་མི་མཐུན་པར་ཐལ། མ་མོ་ལས་སངས་རྒྱས་དང་རང་རྒྱལ་སོ་སོར་བྱས་པ་གང་ཞིག དགེ་འདུན་གཉིས་ལས་བསྙེན་རྫོགས་གཅིག་བྱས། དྲི་མཉེས་ཀྱི་དེ་ལེགས་སྦྱིན་མི་བྱེད་པར་འཆར་ལྡན་དྲངས་པའི་ཕྱིར། དང་བོ་གྲུབ་སྟེ།375 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལུང་མ་མོ་ལས། དེ་བཞིན་གཤེགས་པ་རང་བྱུང་དང་རང་སངས་རྒྱས་སློབ་དཔོན་མེད་པར་བསྙེན་པར་རྫོགས་པ་དང་། ཞེས་གསུངས་པའི་ཕྱིར་ན་མ་ཁྱབ་སྟེ། བཅུ་ཞེས་དང་། དེ་གཉིས་ལ་བསྙེན་པར་རྫོགས་པ་གཅིག་སྦྱར་བས་གྲངས་གཅིག་བྱེད་པའི་ཕྱིར། ཞེས་གསལ་བོར་བཀྲལ་སྙམ་པ་ལ། གྲགས་པ་ཚུར་ཤོག་གིས་བསྙེན་པར་རྫོགས་པ་དོགས་གཅོད་བྱེད་ཚུལ་ཡོད་ཀྱང་འདུལ་བ་ལས་རྒྱས་་་པར་སྤྲོད་དགོས་སོ། །ཁ་ཅིག འདྲེན་ཚུལ་དེ་ནི་མཛོད་འགྲེལ་དང་སོ་སོ་བར་སོང་བས་སྤྲོ་དགོས་ཀྱང་། རང་འགྲེལ་ལས། རང་བྱུང་གིས་ནི་སངས་རྒྱས་དང་རང་སངས་རྒྱས་གཉིས་སོ། །ངེས་པར་འཇུག་པའི་རྟེན་ལྔ་བོ་རྣམས་སོ། །དགེ་སློང་ཚུར་ཤོག་ཅེས་བྱ་བས་གྲགས་པ་ལ་སོགས་པ་རྣམས་སོ། །སྟོན་པ་ཁས་བླངས་པས་ནི་འོད་སྲུང་ཆེན་པོའོ། །དྲི་བས་མཉེས་པས་ནི་ལེགས་སྦྱིན་ནོ། །བླ་མའི་ཆོས་ཁས་བླངས་པས་ནི་སྐྱེ་དགུའི་བདག་མོ་ཆེན་མོའོ། །ཕོ་ཉས་ནི་མཆོད་སྦྱིན་ནོ། །འདུལ་བ་འཛིན་པར་གཏོགས་པ་ལྔས་ནི་མཐའ་འཁོབ་ཀྱི་མི་རྣམས་སོ། །བཅུ་ཚོགས་ཀྱིས་དབུས་རྣམས་སོ། །སྐྱབས་སུ་འགྲོ་བ་ལན་གསུམ་བཟླས་པས་ནི་སྡེ་བཟང་དྲུག་བཅུའི་ཚོགས་ཀྱི་བསྙེན་པར་རྫོགས་པ་རྣམས་ཏེ། དེ་དག་གི་སོ་སོར་ཐར་བའི་སྡོམ་པ་རྣམ་པར་རིག་བྱེད་ལ་རག་ལས་པ་མིན་ནོ། །ཞེས་གསུངས་པའི་ཕྱིར་ན།བཤད་པར་བྱ་སྟེ། དེ་བཅུ་བོ་ཅི་རིགས་རྣམ་པར་རིག་བྱེད་ལས་འཐོབ་པ་མིན་ཞེ་ན་སྤྲོས་པ་མང་སྟེ། ངེས་པར་འཇུག་པས་རྟེན་ལྔ་བོ་འདི་དག་གིས་ནི་བསྙེན་པར་རྫོགས་པ་རྣམ་པར་རིག་བྱེད་ལ་རག་ལས་པར་བསམ་པའི་ཕྱིར་ཏེ།བདེན་བཞིའི་ཆོས་འཁོར་སྐོར་བ་ལས་དེ་ཐོབ་པའི་ཕྱིར། དེར་ཐལ། ལུང་དེ་རྒྱལ་བ་ལས་དངོས་སུ་ཐོས་པ་ལ་བསྟེན་ནས་མཐོང་ལམ་ཐོབ་པ་ཡིན་པའི་ཕྱིར།མ་གྲུབ་ན། དེ་དག་གིས་མཐོང་ལམ་ཐོབ་པའི་རྐྱེན་ཙམ་ཡང་མེད་པར་མཐོང་376 ་

མཛོད་གནས་བཞི་པ།ལམ་ཐོབ་པར་ཐལ་བས་ལན་བཟློག་ཏུ་མེད་ཟེར་རོ། །ཁ་ཅིག དེ་དག་ཕལ་ཆེར་རྣམ་པར་རིག་བྱེད་ལ་ལྟོས་པས་འཐོབ་དགོས་ཡིན་ནོ་ཟེར་ན། ཁོ་ན་རེ། དེ་མི་འཐད་པར་ཐལ། དང་བོ་གསུམ་ནི་རིག་བྱེད་ལ་ལྟོས་པ་མིན་པའི་ཕྱིར། དེར་ཐལ། འདུལ་བའི་སྡོམ་ཚིག་ལས། གསུམ་ནི་རིག་བྱེད་ལྟོས་མིན་ཞིང་། །ཞེས་གསུངས་ལ། ཁ་ཅིག རང་འགྲེལ་གྱི་གཞུང་གི་གོང་འོག་གཉིས་ཀྱི་འགྲེལ་ཚུལ་རང་གིས་འདོད་པ་མིན་ཏེ། དེས་ལྔ་ཚོགས་བཅུ་ཚོགས་ཐ་དད་དབྱེ་བས་བཅུར་གསུངས་བཞིན་དུ། དེ་དག་རྣམ་པར་རིག་བྱེད་ལ་རག་ལས་པ་མིན་གསུངས་པ་དཔྱད་དགོས་པའི་ཕྱིར་ཏེ། བཅུ་བོ་དེ་དག་ཕལ་ཆེར་རྣམ་པར་རིག་བྱེད་ལ་རག་ལས་པ་ཡིན་པའི་ཕྱིར། མ་གྲུབ་ན། འདུལ་བའི་སྡོམ་ཚིག་ལས་གསུམ་ནི་རིག་བྱེད་ལྟོས་མིན་ཞིང་། །གསུངས་པ་ཕྱི་མ་དེ་དག་ལ་ལྟོས་དགོས་པར་བཤད་དོ་ཞེ་ན། རང་རྒྱལ་དགྲ་བཅོམ་པ་ལ་དོགས་པ་རྟོགས་ལྡན་ལ་མེད་སྙམ་ན། ཁ་ཅིགརང་རྒྱལ་དགྲ་བཅོམ་ཐོབ་ཁ་མ་ལ་དགྲ་བཅོམ་པའི་འབྲས་བུ་ལ་རྟོག་དཔྱོད་བྱེད་པ་ཡོད་པར་འདྲ་སྟེ། དེའི་རྒྱུད་ཀྱི་ལམ་དེས་གང་སྒོམ་བྱར་བྱེད་པ་དེའང་རྟོག་དཔྱོད་བྱེད་པར་ངེས་པའི་ཕྱིར། ཡང་ན་འདོད་པའི་ཟག་མེད་ཡེ་ཤེས་ཕལ་ཆེར་རྟོག་དཔྱོད་ངེས་ལྡན་ཡིན་ཟེར་བ་མང་ངོ་། །ཁོ་ན་རེ། དེ་ལྟར་སེམས་ཟག་མེད་ལ་རྟོག་དཔྱོད་དང་བཅས་ཀྱང་རྣམ་པར་རིག་བྱེད་ལ་ལྟོས་པ་ནི་ལུས་ངག་ཅི་་་་་་་རིགས་ལས་སོ་ཟེར། དེ་ལས་ཚུར་ཤོག་རིག་བྱེད་ལས་ཐོབ་པ་ཡིན་སྙམ་སྟེ།སངས་རྒྱས་ཀྱི་ངག་གི་རྣམ་པར་རིག་བྱེད་ལས་ཐོབ་པར་སྣང་བའི་ཕྱིར་ཏེ། དེ་འདྲའི་སངས་རྒྱས་ཀྱི་ཚུར་ཤོག་ཅེས་པའི་ངག་གི་རིག་བྱེད་ལ་བསྟེན་ནས་འཐོབ་་པའི་ཕྱིར། དེ་མིན་ན་དེ་འདྲའི་སྡོམ་པ་དེ་གཞན་གང་ལ་བརྟེན་ནས་ཐོབ་པ་མིན་ནོ་ཞེ་ན། ཁ་ཅིག དེ་དག་སེམས་ཅན་ཐམས་ཅད་ལས་འཐོབ་དགོས་པར་བསམ་མོ། །ཡང་ན་རང་རྒྱལ་དགྲ་བཅོམ་པའི་སོ་ཐར་གྱི་སྡོམ་པ་དེ་སེམས་ཅན་377 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐམས་ཅད་ལས་ཐོབ་པ་ཡིན་མིན་ལ་དཔྱད་གཞི་ཞིག་ཡོད་ཀྱང་འོག་ཏུ་འཆད་་་་་པར་འགྱུར་རོ། །གཞན་ཡང་། ལྔ་སྡེས་ཡེ་ཤེས་ཁོང་ཆུད་ཀྱི་སྡོམ་པ་ཐོབ་པ་མ་ཡིན་པར་ཐལ། དེས་སངས་རྒྱས་ཀྱི་གསུངས་ལ་བརྟེན་ནས་ཐོབ་པ་ཡིན་པའི་ཕྱིར། དེར་ཐལ། རྒྱ་ཆེར་རོལ་བ་ལས། ངས་ནི་བདུད་རྩི་ཐོབ་པོ། །སངས་རྒྱས་སོ། །ཐམས་ཅད་མཁྱེན་པའོ། །ཁྱེད་ཅག་གིས་ཁྲིམས་འདི་ལྟར་མ་བྱས་སོ། །ཞེས་བཀའ་སྩལ་བས་དགེ་སློང་དུ་གྱུར་ཏེ། ཞེས་པས་གཞུང་འདི་ལ་བརྟེན་ནས་དགེ་སློང་གི་སྡོམ་པ་ཐོབ་པར་བཤད་དགོས་སོ་ཞེ་ན། ཁོ་ན་རེ། དེའི་ཚེ་ན་སློང་བའི་དགེ་སློང་དང་དགེ་སློང་གི་ངོ་བོར་འགྱུར་བ་གཉིས་ལ་དགོངས་པས་སྐྱོན་མེད་དམ་སྙམ་སྟེ།དེ་ཉིད་དུ་གསལ་ལོ། །དེ་ལྟར་ལན་བཏབ་ནའང་སངས་རྒྱས་ཀྱིས་དགེ་སློང་དག་འདི་ནི་སྡུག་བསྔལ་འཕགས་པའི་བདེན་པའོ། །ཞེས་པས་བདེན་བཞིའི་ཆོས་འཁོར་བསྐོར་བ་ལ་བརྟེན་ནས་མཐོང་ལམ་སྐྱེས་པ་ཡིན་པ་ལ་དགེ་སློང་གི་སྡོམ་་་་པ་སྐྱེས་པ་མིན་སྙམ་པའི་དོགས་པ་རང་སྡེའི་གྲུབ་མཐའ་སྨྲ་བ་ཞིག་མི་སྲིད་པའི་་་ཕྱིར་ཟེར་ནའོ། །ཚུར་ཤོག་ལའང་རིག་བྱེད་ཁོ་ན་ལས་བསྙེན་པར་རྫོགས་པ་ཡིན་པར་སེམས་ཏེ། རིག་བྱེད་ཙམ་པོ་ཚུར་ཤོག ཅེས་གསལ་བོར་འདུལ་བའི་སྡོམ་ཚིག་ལས་གསུངས་ཟེར་ན་དཔྱད་རྒྱུ་ཞིག་གསུངས་སོ། །ཡན་ལག་ཡུལ་དུས་ཚེ་ངེས་ལྔ་བྲལ་དགོས། །ཞེས་པས་བསྙེན་པར་རྫོགས་ཚེ་ངེས་པ་ལྔ་བྲལ་ཞིག་དགོས་སམ་ཟེར་ན། ཁ་ཅིག ཆོས་སྦྱིན་མ་དེ་ངེས་པ་ལྔ་བྲལ་ཞིག་ཡིན་པར་ཐལ། དེའི་ཕྱིར། དེའི་ཚེ་ཁྱིམ་པའི་རྟགས་སྤང་བར་ཐལ། དེའི་ཕྱིར། ཁྱབ་སྟེ། ཁྱིམ་པ་དང་མུ་སྟེགས་པའི་རྒྱལ་མཚན་ཅན་ལ་ནི་མི་སྐྱེའོ། །ཞེས་རྩ་བ་སོགས་སུ་གསུངས་སོ། །ཡང་ན་དེའི་ཚེ་ཆོས་སྦྱིན་མས་ངེས་པ་ལྔ་བྲལ་མིན་པས་སྡོམ་པ་ཇི་ལྟར་ཐོབ་ཅེ་ན་སྡོམ་ལས། ཆོས་སྦྱིན་མཐུན་རྐྱེན་ལྔ་378 ་

མཛོད་གནས་བཞི་པ།དང་ཆོ་གར་དཔྱད། །ཅེས་དཔྱད་ཚུལ་ལ། ཁ་ཅིག་ཆོས་སྦྱིན་མ་ལ་མཐུན་རྐྱེན་ལྔ་རིམ་བཞིན་མ་ཚང་བར་ངེས་ཏེ། རྟགས་ཀྱི་ཁྱད་པར་མ་ཚང་བའི་ཕྱིར་ཏེ། སྐྲ་དང་ཁ་སྤུ་བྲགས་ཤིང་ཡོ་བྱད་སོགས་མ་ཚང་བའི་ཕྱིར་ཏེ། སྐབས་དེར་ཁྱིམ་པའི་ཆ་ལུགས་ཅན་ཡིན་པའི་ཕྱིར་དང་། དུས་གོ་བརྗོད་པའི་སྔོན་དུ་ཐོབ་ཤེས་མེད་པ་དང་། ལས་བརྗོད་ཚེ་ངེས་པ་ལྔ་བྲལ་གྱི་སྐྱེས་པ་མིན་པ་དང་། བར་ཆད་སུ་ལ་དྲི་བའི་གནས་མེད་པ་དང་། ཞེས་ངེ་ཉེས་མེད་ཕུན་ཚོགས་ཀྱི་བསྙེན་རྫོགས་ཀྱི་སྡོམ་པ་ཞིག་མིན་པས་སོ་ཟེར་ན། ཁོ་ན་རེ། དེ་དག་གིས་སྐྱོན་འཇུག་དོན་མེད་དེ། ཨུཏྤ་ལའི་མདོག་གིས་བསྒྲུབ་བྱའི་དོད་བྱས་ནས་བར་ཆད་དྲི་བ་སོགས་ཀྱི་ལས་དེ་ལ་བྱས་པས་སྐྱོན་མེད་ཚུལ་ཤེས་སོ། །གཞན་དག་ན་རེ། དེའང་འཐད་པར་དཀའ་སྟེ། ཨུཏྤ་ལའི་མདོག་གིས་སྐབས་དེར་ཆོས་སྦྱིན་མ་ལ་བར་ཆད་ཡོད་མེད་ཐེ་ཚོམ་ཡིན་པས་བར་ཆད་ཐམས་ཅད་ལས་དབེན་པའི་ལན་དཀའ་བའི་་་་་་ཕྱིར། ཡང་ན་ཆོས་སྦྱིན་མ་སྐབས་དེར་རབ་བྱུང་གི་དོད་ཙམ་ཡང་མེད་པར་བསྙེན་རྫོགས་ཀྱི་སྡོམ་པ་ཐོབ་པའང་དཀའ་བའི་ཕྱིར། ཡང་ན། མཁན་སློབ་སོགས་མི་མཁས་པའི་སྐྱོན་དུ་ཐལ། བསྒྲུབ་བྱའི་ངོ་བོ་དང་ངེས་པ་ལྔ་བྲལ་ཡིན་མིན་དོགས་པ་ཅན་ཡིན་པའི་ཕྱིར་ཟེར་བ་སོགས་ལ་སྐྱོན་མེད་པར་ལན་འདུལ་་་་་གཞུང་ལུང་དང་མཚོ་ཊཱིག་སོགས་སུ་དེ་འཕྲིན་ཆོག་གིས་བསྙེན་པར་རྫོགས་པ་་་་་་གསུངས་པས་དོགས་པ་རྩ་བ་ནས་སུན་ཕྱུང་ངོ་། །བསྙེན་རྫོགས་བཅུ་འདྲེན་ཚུལ་ཁ་ཅིག་གིས་སངས་རྒྱས་དང་རང་རྒྱལ་སོ་སོར་བྱེད་པ་དང་། བཅུ་ཚོགས་ལྔ་ཚོགས་གཅིག་ཏུ་བྱེད་ཟེར་ན་སྒྲུབ་བྱེད་མེད་ཀྱང་སློབ་དཔོན་དབྱིག་གཉེན་སོགས་དང་མི་མཐུན་པར་ཆེ་བར་སོང་སྟེ། ཡིག་ཆར། ཁ་ཅིག་ན་རེ། སངས་རྒྱས་དང་རང་རྒྱལ་སོ་སོར་བྱེད་པ་དང་། དབུས་དང་མཐའ་འཁོབ་ཀྱི་བཅུ་ཚོགས་དང་ལྔ་ཚོགས་གཅིག་ཏུ་འདྲེན་པ་དང་།379 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འགའ་ཞིག་དེ་ལས་བཟློག་ནས་འདྲེན་པ་དག་ཀྱང་ཐ་ཆད་ཡིན་པར་ཐལ། སློབ་དཔོན་དབྱིག་གཉེན་སོགས་ཤིང་རྟ་ཆེན་པོ་རྣམས་ཀྱིས་སངས་རྒྱས་དང་རང་་་་་་་བྱུང་གཅིག་ཏུ་བྱས་ལྔ་ཚོགས་དང་བཅུ་ཚོགས་སོ་སོར་བྱས་པ་དང་འགལ་བའི་་་་་ཕྱིར། ཞེས་གསུངས་པ་ལ། ཁ་ཅིག དེའང་དོགས་པའི་གནས་མེད་པ་མིན་ཏེ།བཅུ་འདྲེན་ཚེ་སངས་རྒྱས་དང་རང་རྒྱལ་གཅིག་ཏུ་བྱས་པ་འདིར་འདོད་པ་མིན་་པའི་ཕྱིར་ཏེ། ལུང་མ་མོ་ལས། དེ་བཞིན་གཤེགས་པ་རང་བྱུང་དང་། རང་སངས་རྒྱས་སློབ་དཔོན་མེད་པར་བསྙེན་པར་རྫོགས་པ་དང་། ལྔ་བོ་རྣམས་ཡེ་ཤེས་ཁོང་དུ་ཆུད་པས་དང་། ཚེ་དང་ལྡན་པ་འོད་སྲུང་ཆེན་པོ་སྟོན་པར་ཁས་བླངས་པས་དང་། ཚེ་དང་ལྡན་པ་འཆར་ལྡན་དྲིས་ནས་ལུང་བསྟན་པས་དང་།དགེ་སློང་ཚུར་ཤོག་ཅེས་གསུངས་པས་དང་། སྐྱབས་སུ་འགྲོ་བའི་ཚིག་གསུམ་གྱིས་དང་། ཡུལ་མཐའ་འཁོབ་ན་འདུལ་བ་འཛིན་པ་དང་ལྔའི་དགེ་འདུན་ལས་དང་། ཡུལ་དབུས་སུ་བཅུ་འདུས་པའམ་དེ་ལས་ལྷག་པ་ལས་དང་། བླ་མའི་ཆོས་ཁས་བླངས་པས་དང་། ཕོ་ཉས་དང་། དགེ་འདུན་སྡེ་གཉིས་ལས་བསྙེན་པར་རྫོགས་པའོ། །ཞེས་རང་བྱུང་གཉིས་ཐ་དད་དུ་བྱས་པས་སྐབས་འདིར་ལུང་མ་མོ་གཙོ་བའི་ཕྱིར་ཟེར་རོ། །ཁོ་ན་རེ། དེའང་ལུང་མ་མོ་ལས་གསུངས་པའི་དགོངས་པ་དེ་ལྟར་འདྲེན་པ་ནི་མི་རིགས་ཏེ། མཐའ་དཔྱོད་ལས། བཅུ་ཞེས་དང་། དེ་གཉིས་ལ་བསྙེན་པར་རྫོགས་པ་གཅིག་སྦྱར་བའི་གྲངས་གཅིག་བྱེད་པའི་ཕྱིར་ཏེ།རང་འགྲེལ་ལས། རང་བྱུང་གིས་ནི་སངས་རྒྱས་དང་རང་སངས་རྒྱས་སོ། །ཞེས་གསུངས་པ་རང་ལུགས་འཐད་ལྡན་ཡིན་པར་སེམས་སོ། །ཁོ་ན་རེ། དེའང་རང་ལུགས་བྱས་ན་འཐད་པའི་ཕྱོགས་རྒྱ་ཆེ་ཞིང་འདུལ་བའི་མཐའ་དཔྱོད་ལས། མ་མོ་ལས་སངས་རྒྱས་དང་རང་རྒྱལ་གྱི་དེ་སོ་སོར་དང་། ལྔ་ཚོགས་བཅུ་ཚོགས་གཅིག་བྱས་ནས་བཤད་པའི་ཕྱིར། ཞེས་དང་། རྨ་བྱའི་སྡོམ་ལས། མ་མོར་རང་་ 380 ་

མཛོད་གནས་བཞི་པ།བྱུང་ཐ་དད་ལྔ་བཅུ་སྡོམ། །ཞེས་གསུངས་གྲངས་མཐའ་མེད་པས་དེ་ལྟར་འདྲེན་པར་གསུངས་སོ་ཟེར་ན། དམ་པ་མཆོག་གི་མཁས་པ་དག་གིས་མཐའ་དཔྱོད་གཉིས་ཀྱིས་གསུངས་མི་འདྲ་བ་གཉིས་བཀོད་ཀྱང་དེ་དག་སོ་སོ་བཀྲལ་བ་ལུང་གི་དགོངས་པ་འགྲོ་བར་ཤེས་ཆེད་དུ་བཀའ་དྲིན་ཆེ་བར་གསུངས་སོ། །ཁ་ཅིགདགོས་དབང་དེ་ལྟར་ཡིན་ཀྱང་དེའི་འདུལ་བའི་མཐའ་དཔྱོད་དང་སློབ་དཔོན་་་་གཉིས་དགོངས་པ་སོ་སོ་བ་སོང་བར་ཐལ། སྔར་དྲངས་པའི་མཐའ་དཔྱོད་ལས།ཁ་ཅིག་ན་རེ། སངས་རྒྱས་དང་རང་རྒྱལ་སོ་སོར་བྱེད་པ་དང་། དབུས་དང་མཐའ་འཁོབ་ཀྱི་བཅུ་ཚོགས་དང་ལྔ་ཚོགས་གཅིག་ཏུ་འདྲེན་པ་དང་། འགའ་ཞིག་དེ་ལས་གོ་བཟློག་ནས་འདྲེན་པ་དག་ཀྱང་ཐ་ཆད་ཡིན་པར་ཐལ། སློབ་དཔོན་དབྱིག་གཉེན་སོགས་ཤིང་རྟ་ཆེན་པོ་རྣམས་ཀྱིས་སངས་རྒྱས་དང་རང་་་་་་་བྱུང་གཅིག་བྱས་ལྔ་ཚོགས་བཅུ་ཚོགས་སོ་སོར་བྱས་པ་དང་འགལ་པའི་ཕྱིར།ཞེས་ཆེན་མོ་རྣམས་ཀྱིས་ཞིབ་པར་མཛད་པས་དཔྱད་ཟེར་ན་ལན་ཡོད་དོ། །ཡུལ་མཐའ་འཁོབ་ཏུ་འདུལ་བ་འཛིན་པ་བཞིས་བསྙེན་པར་རྫོགས་པ་་་་་ཡིན་པའི་ཕྱིར། དེར་ཐལ། རྒྱལ་བོའི་སྲས་སུ་འདུལ་བ་འཛིན་པ་གཏོགས་པ་ལྔས་ཞེས་བྱ་བ་ནི་དགེ་སློང་གི་དགེ་འདུན་བཞི་སྟེ། དེ་ལ་ཡུལ་མཐའ་འཁོབ་དག་ཏུ་ནི་གསོལ་བ་བརྗོད་པ་གཏོགས་པ་ལྔས་བསྙེན་པར་རྫོགས་པར་འགྱུར་རོ།།ཞེས་དང་། མེ་ཏོག་ཕྲེང་རྒྱུད་ལས། གལ་ཏེ་བཞི་ནི་ལས་བརྗོད་མཁས། །ཞེས་སོ་ཟེར་ན། ཁོ་ན་རེ། རང་འགྲེལ་ལས་ལྔར་གསུངས་ཏེ། དེ་ཉིད་ལས། འདུལ་བ་འཛིན་པ་གཏོགས་པ་ལྔས་ནི་མཐའ་འཁོབ་ཀྱི་མི་རྣམས་སོ། །ཞེས་དང་། མ་མོ་ལས། ཡུལ་མཐའ་འཁོབ་དག་ཏུ་འདུལ་པ་འཛིན་པ་དང་ལྔའི་དགེ་འདུན་ལས་དང་ཡུལ་དབུས་སུ་བཅུ་འདུས་པའམ་ཞེས་གསུངས་པ་སོགས་སོ་ཟེར་བ་ལ་རང་་ལུགས་སུ་དགོངས་པ་གཅིག་ཏུ་འགྲོ་བར་གཟུང་རིགས་ཏེ། ཡིག་ཆ་རང་གིས་381 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཀྲལ་ཚུལ་ནི་དེ་ཉིད་ལས། དེས་ན་མཐའ་འཁོབ་ཏུ་ལས་བརྗོད་པའམ་གསོལ་བཞི་བརྗོད་པ་མི་བགྲང་ན་རྒྱལ་སྲས་མ་ལྟར་བཞི་དང་བགྲང་ན་ལྔ་ཡིན་པའི་་་་་་་ཕྱིར། ཞེས་གསལ་བར་བྱས་སོ། །ཡང་བསྙེན་རྫོགས་དེ་དག་རྣམ་པར་རིག་བྱེད་ལ་རག་ལས་པའམ་ལྟོས་པ་མིན་པར་རང་འགྲེལ་སྔར་དྲངས་ཟིན་པ་ལྟར་ཡིན་ནོ་སྙམ་ན། ཁ་ཅིག དེའང་མི་འཐད་པར་ཐལ། དང་བོ་གསུམ་རྣམ་པར་རིག་བྱེད་ལ་མི་ལྟོས་ཀྱང་ཐ་མ་སོགས་ལྟོས་པར་འདྲ་བའི་ཕྱིར་ཏེ། འདུལ་བའི་སྡོམ་ཚིག་ལས། གསུམ་ནི་རིག་བྱེད་ལྟོས་མིན་ཞིང་། །ཞེས་པས་ཀྱང་ཚུར་ཤོག་སོགས་རིག་བྱེད་ལ་ལྟོས་པར་བསྟན་པར་འདྲའོ་ཞེ་ན། དེའང་ཡིག་ཆ་དང་འགལ་ཚབས་ཅན་ཡིན་སྙམ་སྟེ། མཐའ་དཔྱོད་རང་ལས། སྟོན་པས་ཆོས་བསྟན་པ་དང་ཚུར་ཤོག་གི་རྣམ་རིག་ལས་རང་གིས་གསོལ་བའི་རྣམ་རིག་མེད་པས་རྣམ་རིག་ལ་མི་་་་ལྟོས་པར་བཤད་པའི་ཕྱིར། གང་སྤེལ་ལས། དེ་དག་གི་སོ་སོར་ཐར་བའི་སྡོམ་པ་གདོན་མི་ཟ་བར་རྣམ་པར་རིག་བྱེད་ལ་རག་ལས་པ་མ་ཡིན་ཏེ། ནས། རྣམ་པར་རིག་བྱེད་མེད་པར་སོ་སོར་ཐར་བའི་སྡོམ་པ་འཐོབ་པོ། ཞེས་པས་དེ་དག་རྣམ་པར་རིག་བྱེད་ལ་རག་ལས་པ་མིན་པར་གསུངས་སོ་ཞེ་ན། ཀུན་མཁྱེན་མཆོག་གི་དགོངས་པ་དེ་ལྟར་དུ་འགྲོ་ངེས་ཏེ། མཐའ་དཔྱོད་ལས། འདིས་རྣམ་རིག་ནི་རང་གིས་གཞན་ལ་ལེན་འདོད་རྣམ་པར་རིག་པར་བྱེད་པའི་རྣམ་རིག་དང་སློབ་་དཔོན་ལྟ་བུས་ཀྱང་བསྒྲུབ་བྱ་ལ་ཆོ་ག་རྣམ་པར་རིག་པའམ་གོ་བར་བྱེད་པའི་་་་་་་རྣམ་རིག་གཉིས་ཡོད་པའི་ཕྱིར། ཞེས་རྩ་འགྲེལ་སོགས་ཀྱི་དོན་དཔྱིས་ཕྱིན་པར་གསུངས་སོ། །ཚུར་ཤོག་ལ་སྔོན་ཆོག་ད་ཆོག་གཉིས་ཡོད་དམ་མེད་ཅེས་བཤད་པ་ལ་་་་་་དོགས་སློང་གནང་བར་གསུངས་ཏེ། དེ་ལ་སྔོན་ཆོག་ཡོད་པ་གང་ཞིག་ད་ཆོག་ཀྱང་ཡོད་པའི་ཕྱིར། དང་བོ་གྲུབ་སྟེ། སྔོན་ཆོག་འགའ་ཞིག་སྟོན་པ་འདའ་ཁར་382 ་

མཛོད་གནས་བཞི་པ།རབ་བཟང་ལ་ཚུར་ཤོག་གིས་བསྙེན་པར་རྫོགས་པ་ཡོད་པར་མཚོ་ཊཱིཀ་ལས་་་་་་་་་གསུངས་ལ། ཕྱི་མ་དེ་ལ་ད་ཆོག་ཡོད་པར་ཐལ། ད་ཆོག་གི་རྗེས་སུ་ཚུར་ཤོག་ཡོད་ན་ད་ཆོག་ལས་གཞན་མེད་དེ་སྔོན་ཆོག་དང་ད་ཆོག་གིས་མཚམས་ལས་ཤེས་པར་བྱ་ཞེ་ན་འདིར་རྒྱས་པར་མི་སྤྲོ་བར་གཞན་དུ་འཆད་ངེས་སོ། །སོ་ཐར་གྱི་སྡོམ་པ་རིགས་བརྒྱད་པོ་གང་རུང་ལ་ཇི་སྲིད་འཚོའི་མཐའ་་་་་་ཅན་དང་། ཉིན་ཞག་གི་མཐའ་ཅན་གཉིས་ཡོད་པ་ལས། དེ་ལས་བསྙེན་གནས་ཀྱི་སྡོམ་པ་ཉིན་ཞག་གི་མཐའ་ཅན་དུ་ངེས་པའི་སྡོམ་པ་གོ་སྟེ། ཇི་སྲིད་འཚོ་དང་ཉིན་ཞག་ཏུ། །ཞེས་གསུངས་པ་ལ། ཁ་ཅིག བསྙེན་གནས་ཀྱི་སྡོམ་པ་ལ་ཉིན་ཞག་གཅིག་གི་མཐའ་ཅན་གྱིས་ཁྱབ་པ་མེད་སྙམ་སྟེ། སོ་ཐར་སྡོམ་པ་ཤི་བའི་འོག་ཏུ་བླངས་ཀྱང་ལེན་པའི་ལུས་དང་ཕྱི་མའི་ལུས་གཉིས་འགྲོ་བའམ་འཕེན་་་་་་བྱེད་སོ་སོ་བ་ཡིན་པས་སྐལ་བ་མི་འདྲ་བའི་རྒྱུ་མཚན་དང་། ལུས་རྟེན་དེ་ལ་སྦྱོར་བ་མ་བྱས་པའི་རྒྱུ་མཚན་དང་མི་དྲན་པའི་རྒྱུ་མཚན་གྱིས་སྡོམ་པ་མི་སྐྱེ་ཡང་ལུས་་རྟེན་དེས་ཉིན་ཞག་ལྔའམ་བཅུ་སོགས་བསྙེན་གནས་ཀྱི་དམ་པ་སྐྱེ་བ་ལ་གེགས་་་་་བྱེད་མེད་པའི་ཕྱིར་ཟེར་ན། དེ་ལ་སློབ་དཔོན་གྱིས་ལན་མཛད་པར་སངས་རྒྱས་ཀྱིས་ཉིན་ཞག་གཅིག་ཏུ་བཅས་པར་མཛད་པས་དེས་གེགས་བྱེད་པའི་ཕྱིར་་་་་་་་་་གསུངས་པ་ལ། ཁ་ཅིག དེ་ཕྱིན་ཆད་སྐྱེ་བ་བཅས་པས་གེགས་བྱེད་པ་མི་རིགས་ཏེ། ཉིན་ཞག་གཅིག་གིས་གཏོང་བ་དེ་སངས་རྒྱས་ཀྱི་བཅས་པའི་དབང་གིས་ཡིན་ན་དེ་ཉིན་ཞག་གཅིག་གིས་གཏོང་བའི་རྒྱུ་ལ་སངས་རྒྱས་ཀྱི་བཅས་པ་འཇོག་པར་ཐལ་བའི་ཕྱིར། ཡང་ན་སངས་རྒྱས་ཀྱི་བཅས་པ་དེའང་སོ་ཐར་གྱི་སྡོམ་པའི་གཏོང་རྒྱུ་ཡིན་པར་ཐལ་ལོ་ཞེ་ན་བྱིས་པའི་རོལ་རྩེད་ཙམ་དུ་ཟད་ཀྱི་སྙིང་བོ་ཡོད་་མེད་འཕེན་ཚུལ་ཅུང་ཞིག་གོ། ཁ་ཅིག ཉིན་ཞག་གཅིག་གི་མཐར་གཏོང་ཁ་མའི་སྡོམ་པ་དེ་ཉིན་ཞག་གཅིག་གི་མཐའ་རྟན་གྱི་སྡོམ་པ་ཡིན་པར་ཐལ། བསྙེན་་ 383 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གནས་ཀྱི་སྡོམ་པ་དེ་ཡིན་ཚུལ་ཡོད་པའི་ཕྱིར། སྤྱིར་མ་ཁྱབ་ཀྱང་། དེའི་སྐད་ཅིག་རེ་རེ་ནས་དང་པོ་ལེན་སྐབས་ཉིན་ཞག་གཅིག་གི་བར་སྲུང་བར་ཁས་བླངས་པའི་སྡོམ་པ་ཡིན་མིན་དཔྱད་གཞི་ཆེའོ། །སྡོམ་པ་གང་ཡིན་ན་གཞན་གྱི་རིག་བྱེད་ལ་རག་ལས་པ་ཡིན་ཟེར་ན། དེ་ནི་ཁ་ཅིག་འདོད་དེ། ཡིག་ཆར། ཁ་ཅིག་གཞན་རྒྱུད་ཀྱི་རྣམ་རིག་ཁོ་ན་དང་། སྟག་ལོ་རང་དོན་གྱི་ལྟ་བུའི་རང་གི་རྣམ་རིག་ཁོ་ནར་འདོད་པ་མི་འཐད་པར་ཐལ། དང་བོ་ལྟར་ན་ལྔ་སྡེ་དང་གྲགས་པ་སོགས་རྣམ་རིག་ལ་མི་སྟོས་པ་བཤད་པ་དང་འགལ། གཉིས་པ་ལྟར་ན་རང་གཞན་གཉིས་ཀའི་རྣམ་རིག་བཤད་པ་དང་འགལ་བའི་ཕྱིར། ཞེས་བཤད་པ་ན་ཁ་ཅིག་ན་རེ། གཞན་གྱི་རྣམ་པར་རིག་བྱེད་ལས་སྡོམ་པ་ཐོབ་པ་མེད་པར་ཐལ། དང་བོ་ལ་འགལ་བ་སྟོན་ཚུལ་དེའི་ཕྱིར། འདོད་ན། འོན་པ་དང་གཉིད་ལོག་པ་སོགས་ལ་སྡོམ་པ་ཡང་དག་ཐོབ་པ་མེད་པར་ཐལ། དེའི་ཕྱིར་ཟེར། ཁ་ཅིག དེ་དག་གིས་རང་གཞན་གཉིས་ཀྱི་རྣམ་པར་རིག་བྱེད་ལས་ཐོབ་པ་མིན་པའི་ཕྱིར་ཞེས་ལ་ལར་རྩོད་པ་ལ་དཔྱད། གཉིས་པ་ལྟར་ན་རང་གཞན་གཉིས་ཀའི་རྣམ་རིག་བཤད་པ་དང་འགལ་བའི་ཕྱིར། ཞེས་པས་དེ་གཉིས་ཀ་དགོས་པར་ཡིག་ཆས་བསྒྲུབ་པའི་ཕྱིར། འདོད་ན། དཔྱད་པར་བྱ་བ་ཡིན་ཏེ། སྡོམ་ལས། འོན་པས་ཀྱང་ནི་གོ་གྱུར་ན། །ལས་བརྗོད་པ་ནི་མི་ཐོས་ཀྱང་། །འདི་ལ་བསྙེན་རྫོགས་ཡོད་པར་བྱ། །ཚུལ་ཁྲིམས་ལ་ནི་ཉེས་པ་མེད། །ཅེས་བྱུང་ངོ་ཞེ་ན། ཁ་ཅིག བཤད་ཚུལ་དེ་ནི་ཡིག་ཆའི་དགོངས་དོན་མིན་པར་འདྲ་སྟེ། དེ་ཉིད་ལས། སྟོན་པས་ཆོས་བསྟན་པ་དང་ཚུར་ཤོག་གི་རྣམ་རིག་ལས་རང་གིས་གསོལ་བའི་རྣམ་རིག་་་་་མེད་པས་རྣམ་རིག་ལ་མི་ལྟོས་པར་བཤད་པའི་ཕྱིར་ཏེ། ཞེས་ཐམས་ཅད་ལ་གོ་ནུས་སོ་ཞེ་ན། བྱིས་པའི་རོལ་རྩེད་མཁན་ན་རེ། དེ་དག་གིས་སྟོན་པ་ལ་མ་གསོལ་བར་བཅོམ་ལྡན་འདས་ཀྱིས་ཆོས་བསྟན་པ་འདྲ་བ་ཡིན་པ་ཞིག་སྣང་་་་་་་་་་ 384 ་

མཛོད་གནས་བཞི་པ།ནའང་བསྒྲུབ་བྱ་དེ་དག་ལ་གསོལ་བ་བཏབ་པ་གཏན་མེད་པར་དཀའ་སྟེ་དེའི་་་་་ཀུན་སློང་ཡང་ཡོད་པར་འདྲ་བའི་ཕྱིར་ན་ཁ་ཅིག རྣམ་པ་དེ་དག་ལ་དཔྱད་དགོས་ཤིག་ཡོད་ཟེར་རོ། །ལྔ་སྡེ་ལྟ་བུའི་སྡོམ་པ་སྟོན་པའི་རྣམ་པར་རིག་བྱེད་ལ་ལྟོས་ཤིང་རྣམ་པར་རིག་བྱེད་ལ་ལྟོས་པ་མིན་ཏེ། ཨ་ཁུ་ཚང་གི་མཐའ་དཔྱོད་ལས། ལྔ་སྡེ་ལྟ་བུའི་སྡོམ་པ་རིག་བྱེད་ལ་ལྟོས་པར་ཐལ། སྟོན་པའི་ཆོས་བསྟན་པ་ལྟ་བུའི་རིག་བྱེད་ལ་ལྟོས་པའི་ཕྱིར་ན་མ་ཁྱབ་ཟེར་དགོས་སོ། །ཞེས་གསུངས་པ་ལ། ཁ་ཅིག་གིས་དེའང་སྟོན་པའི་རིག་བྱེད་ལ་ལྟོས་ན་རིག་བྱེད་ལ་ལྟོས་པས་མ་ཁྱབ་པར་ཐལ། དེའི་ཕྱིར། འདོད་ན། སློབ་དཔོན་གྱི་རིག་བྱེད་ལ་ལྟོས་ན་རིག་བྱེད་ལ་ལྟོས་པས་མ་ཁྱབ་བར་ཐལ། དེའི་ཕྱིར། འདོད་ན། སྐྱེས་བུ་འདིའི་ངག་ལ་ལྟོས་ན་ངག་ལ་ལྟོས་པས་མ་ཁྱབ་པར་ཐལ། དམ་བཅའ་དེའི་ཕྱིར། འདོད་ན།སྟོན་པ་ལ་རག་ལས་ན་འཕགས་པ་ལ་རག་ལས་པར་མི་འཇོག་པར་ཐལ། ཁས་ལེན་ཚུལ་སྔ་མ་སོགས་དེའི་ཕྱིར། དམ་བཅའ་བ་ལ་བརྟེན་ན་གང་ཟག་ལ་བརྟེན་པ་མི་འཇོག་པར་ཐལ། དེའི་ཕྱིར། ཡང་ན་རང་གིས་གཞན་ལས་ཉན་འདོད་མེད་པར་གཞན་གྱིས་རང་ལ་བདེན་རྣམ་ཅི་རིགས་བསྟན་པ་ལ་བརྟེན་ནས་་་་་་་་་བདེན་རྣམ་ཅི་རིགས་ཀྱི་དོན་གོ་ཚུལ་གཅིག་མེད་པར་ཐལ། གོང་གི་འཕེན་ཚུལ་དེའི་ཕྱིར་ཟེར་ན་མི་འདྲ་བར་ཁ་ཅིག་བརྗོད་ཀྱང་གཞན་དག་གིས་རྩོད་དོ། །འདུས་བཟང་གིས་ཡུད་ཙམ་སོགས་ཀྱི་སྡོམ་པའང་ཡོད་པར་འཕངས་པ་་ལ། ཁ་ཅིག སོ་ཐར་དགེ་བསྙེན་གྱི་སྡོམ་པ་སྐད་ཅིག་དང་བོ་དེ་སྐད་གཅིག་ལས་མི་གནས་པའི་སྡོམ་པ་ཡིན་པས་འཕེན་ཚུལ་དེ་ལ་མཁས་པས་ལན་གདབ་པར་བྱ་སྟེ། དེ་ཇི་སྲིད་འཚོའི་མཐའ་ཅན་ཡིན་པས་སྐད་ཅིག་མ་གཅིག་ལས་མེད་པར་འཐད་པ་མི་སྣང་ངོ་ཞེ་ན། དེ་འདྲའི་སོ་ཐར་གྱི་སྡོམ་པ་སྐད་ཅིག་དང་བོ་ཆོས་ཅན། རང་གི་མཇུག་ཐོགས་སུ་གནས་པར་ཐལ། དེའི་ཕྱིར་ན་སྔར་སྤྲོས་ཟིན་385 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པས་འདི་དང་དཔྱད་དོ། །ཆུང་ངུ་ལ་སོགས་ཡིད་ཇི་བཞིན། །ཞེས་པས་སྡོམ་པ་ཆུང་འབྲིང་ཆེ་གསུམ་ཡོད་པ་དེ་ལེན་འདོད་ཀྱི་ཀུན་སློང་ལ་ཆེ་ཆུང་སོགས་ཡོད་པས་འཇོག་ན་་་་དགྲ་བཅོམ་ཁ་ཅིག་གི་སྡོམ་པ་ལས་ཆེ་བའི་སོ་སྐྱེས་ཀྱི་སྡོམ་པ་ཡོད་དེ། རང་འགྲེལ་ལས། དེ་ལྟར་བྱས་ན་དགྲ་བཅོམ་པ་ལ་ཡང་སོ་སོར་ཐར་བའི་སྡོམ་པ་ཆུང་ངུ་ཡོད་ལ། སོ་སོ་སྐྱེ་བོ་ལ་ཡང་ཆེན་པོ་ཡོད་པར་འགྱུར་རོ། །ཞེས་གསུངས་པ་སོགས་ལ་ཁ་ཅིག་ན་རེ། སོ་ཐར་གྱི་སྡོམ་པ་ལ་ཐར་བ་དོན་གཉེར་གྱིས་ཟིན་པ་དགོས་པས་དགྲ་བཅོམ་པ་ལ་ཐར་བ་དོན་གཉེར་རྒྱུད་ལྡན་ཡོདམེད་དཔྱད་དེ་་་་་་གོང་མ་དང་སྦྱར་ནས་རིགས་བསྒྲེ་བཤད་དགོས་སོ། །གལ་ཏེ་སངས་རྒྱས་འཕགས་པ་སངས་རྒྱས་དཀོན་མཆོག་ཏུ་ཁས་ལེན་པ་མིན་ཟེར་ན། དེའང་འཐད་པ་མིན་ཏེ། མཐའ་དཔྱོད་ལས། ཁ་ཅིག་ན་རེ།སངས་འཕགས་སངས་རྒྱས་དཀོན་མཆོག་མིན་ཟེར་ན། སངས་འཕགས་ཀྱི་རྒྱུད་ཀྱི་མི་སློབ་པ་ཆོས་ཅན། ཁྱོད་སངས་རྒྱས་སུ་བྱེད་པའི་ཆོས་མ་ཡིན་པར་ཐལ།ཁྱོད་རང་རྒྱུད་ལྡན་གྱི་གང་ཟག་སངས་རྒྱས་སུ་བྱེད་པའི་ཆོས་མ་ཡིན་པའི་ཕྱིར།མ་གྲུབ་ན། དེ་སངས་རྒྱས་མ་ཡིན་པ་འགལ་ལོ། ཞེས་གསུངས་པའི་ཕྱིར་ཟེར་ན།ཁ་ཅིག སངས་འཕགས་སངས་རྒྱས་དཀོན་མཆོག་ཏུ་བཤད་བ་འཇིག་རྟེན་གྲགས་ཚོད་དང་བསྟུན་པ་ཡིན་ནམ་སྟེ། ཕར་ཕྱིན་མཆན་ལས། སངས་རྒྱས་བཅོམ་ལྡན་འདས་སངས་རྒྱས་དཀོན་མཆོག་ཡིན་པ་འདྲ་བ་ཞིག་གསུངས་པ་་་་་་་འཇིག་རྟེན་གྲགས་ཚོད་དང་བསྟུན་པ་ཡིན་ཏེ། ཞེས་གསལ་བར་བསྟན་པར་གནས་ཏེ། གྲུབ་མཐའ་རིན་འཕྲེང་ལས་སངས་རྒྱས་འཕགས་པའི་རྒྱུད་ལ་སྡུག་བདེན་ཡོད་པར་གསུངས་པས་སངས་རྒྱས་མིན་པ་འདྲ་བ་ཞིག་ཀྱང་གསུངས་་་་་་་ཟེར་བ་ལ། ཁོ་ན་རེ། དེ་དག་ཐམས་ཅད་འཐད་པར་མིན་ཀྱང་སངས་རྒྱས་386 ་

མཛོད་གནས་བཞི་པ།དཀོན་མཆོག་ནི་དེའི་རྒྱུད་ཀྱི་ཟད་མི་སྐྱེ་བའི་ཡེ་ཤེས་ལ་ངེས་ཤིང་གཟུགས་སྐུའང་སངས་རྒྱས་ཡིན་པར་སེམས་ཏེ། རིན་འཕྲེང་ལས། གཟུགས་ཀྱི་སྐུ་ནི་སྔར་བྱང་སེམས་སྦྱོར་ལམ་བའི་ལུས་རྟེན་དང་ཚེ་གཅིག་གིས་བསྡུས་པའི་ཕྱིར་སངས་རྒྱས་་་དཀོན་མཆོག་མིན་ཡང་སངས་རྒྱས་སུ་ཁས་ལེན་ལ། སངས་རྒྱས་དཀོན་མཆོག་ནི་དེའི་ཐུགས་རྒྱུད་ཀྱི་ཟད་མི་སྐྱེའི་ཡེ་ཤེས་ལ་འདོད་དོ། །ཞེས་གསུངས་པའི་ཕྱིར་ན། དེ་ནི་གྲུབ་མཐའ་སྨྲ་བ་འདིར་འདོད་པ་འདྲའང་བྱེ་སྨྲ་སྤྱིའི་འདོད་པ་ ་ཡིན་མིན་ལ་དཔྱད་དགོས་ཏེ། དེའང་གཟུགས་ཀྱི་སྐུ་སངས་རྒྱས་སུ་མི་འདོད་པའི་ཕྱིར། མ་གྲུབ་ན། དེར་ཐལ། མཐའ་དཔྱོད་ལས། བྱེ་སྨྲ་ན་རེ། གཟུགས་ཀྱི་སྐུ་ནི་སངས་རྒྱས་མིན་ཏེ། སྔ་མ་རྒྱལ་བོ་གཞོན་ནུ་དོན་འགྲུབ་ཀྱི་གཟུགས་དང་།ཕྱི་མ་ཤཱཀྱ་ཐུབ་པའི་གཟུགས་བྱེ་བྲག་མེད་པའི་ཕྱིར་ཏེ། རང་འགྲེལ་ལས།གཟུགས་ཀྱི་སྐུ་ནི་སྔ་མ་དང་ཕྱི་མར་ཡང་བྱེ་བྲག་མེད་པའི་ཕྱིར། ཞེས་སོགས་བྱུང་བ་ལ། དེས་ན་རིན་འཕྲེང་དང་འགལ་སྤོང་བྱེད་དགོས་པར་སྣང་ཞིང་རིན་ཕྲེང་དུ་གཟུགས་ཀྱི་སྐུ་སངས་རྒྱས་སུ་ཁས་ལེན་པར་གསུངས་པ་ལྟར་སངས་རྒྱས་་འཕགས་པ་ལ་སྡུག་བདེན་ཞིག་མེད་པར་འདྲ་སྟེ་དེའི་ཆོས་ཐམས་ཅད་སངས་་་་་་རྒྱས་ཡིན་པའི་ཕྱིར་ཏེ། དེའི་གཟུགས་ཀྱི་སྐུའང་སངས་རྒྱས་སུ་བཞག་པའི་ཕྱིར།འདོད་ན། སངས་རྒྱས་འཕགས་པའི་རྒྱུད་ལ་སྡུག་བདེན་མེད་པར་ཐལ། དེའི་ཐམས་ཅད་སངས་རྒྱས་པར་དེའི་ཕྱིར། ཁྱབ་སྟེ། སངས་རྒྱས་དང་སྡུག་བདེན་གྱི་གཞི་མཐུན་འདོད་པ་ཤིན་ཏུ་མི་རིགས་པའི་ཕྱིར་ཟེར། ཡང་ན་དེའི་རྒྱུད་ན་སྡུག་བདེན་མེད་པར་མ་གྲུབ་སྟེ། རིན་འཕྲེང་ལས། སངས་རྒྱས་འཕགས་པས་སྡུག་བདེན་མ་ལུས་པར་སྤངས་ཀྱང་། དེའི་རྒྱུད་ལ་སྡུག་བདེན་ཡོད་པ་མི་འགལ་ཏེ།སྡུག་བདེན་ལ་དམིགས་པའི་ཉོན་མོངས་མ་ལུས་པ་སྤངས་པས་ན་སྡུག་བདེན་་་་་་སྤངས་པར་འཇོག་པའི་ཕྱིར། ཞེས་གསལ་བོར་གསུངས་པ་ལ། ཁ་ཅིག དེའི་387 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྒྱུད་ལ་སྡུག་བདེན་ཡོད་ན་གཟུགས་སྐུ་ལས་གཞན་པའི་སྡུག་བདེན་མེད་དམ་ཞེ་་ན། སངས་རྒྱས་འཕགས་པ་སྡུག་བདེན་ཡིན་པར་ངེས་ཏེ། ལམ་མ་ཡིན་པའི་འདུས་བྱས་ཡིན་པའི་ཕྱིར། ཁྱབ་སྟེ། ལམ་མ་ཡིན་པའི་དུས་བྱས་རྣམས་ཟག་བཅས། ཞེས་བྱུང་ངོ་། ཁོ་ན་རེ། སངས་རྒྱས་འཕགས་པ་སྡུག་བདེན་དུ་སུས་ཀྱང་འདོད་དཀའ་སྟེ། དེ་སྤང་བྱ་དང་བླང་བྱའི་ཡིན་པར་ཐལ་བས་འཐད་པར་མིན་ནམ། ཡང་ན་དེ་ལམ་བདེན་དུ་གཏོགས་པ་ཡིན་པས་ཟག་བཅས་སུ་འགྱུར་བའི་སྐྱོན་མེད་དོ་ཞེ་ན། ཁོ་ན་རེ། དེའང་དཔྱད་པར་བྱ་སྟེ། སངས་རྒྱས་འཕགས་པ་བྱེ་སྨྲའི་ལུགས་ལ་སྡུག་བདེན་མིན་ན་དེ་ལ་དམིགས་པའི་ཆགས་་་་་་་་་སོགས་མེད་པར་འགྱུར་ལ་ཡང་ན་དེ་ཟག་མེད་ཡིན་ན་ཟག་མེད་ཡུལ་ཅན་གྱི་མ་་་རིག་པས་དམིགས་དགོས་པ་ལ་དེ་ལ་དམིགས་པའི་མཐོང་སྤང་གི་དེ་མེད་སྒོམ་་་་་སྤང་གི་དེ་མེད་པའི་ཕྱིར། གཞན་ཡང་། དེ་ཟག་བཅས་སུ་འཛིན་མི་རིགས་པའང་མིན་ནམ་སྟེ་དེ་སྔ་མ་སངས་མ་རྒྱས་པའི་གང་ཟག་དེ་དང་རྟེན་གཅིག་་་་་་་པའི་ཕྱིར། ཁྱབ་སྟེ། དེའི་གཟུགས་སྐུ་སངས་རྒྱས་མིན་པའི་སྒྲུབ་བྱེད་རྒྱལ་བོ་གཞོན་ནུ་དོན་འགྲུབ་ཀྱི་གཟུགས་དང་། དེ་གཉིས་བྱེ་བྲག་པ་མེད་པས་ཡིན་པའི་ཕྱིར་ཏེ། ཡིག་ཆར། བྱེ་སྨྲ་ན་རེ། གཟུགས་ཀྱི་སྐུ་ནི་སངས་རྒྱས་མིན་ཏེ། སྔ་མ་རྒྱལ་བོ་གཞོན་ནུ་དོན་འགྲུབ་ཀྱི་གཟུགས་དང་ཕྱི་མ་ཤཱཀྱ་ཐུབ་པའི་གཟུགས་བྱེ་་་་་བྲག་མེད་པའི་ཕྱིར། ཞེས་གསུངས་ཟེར་ན་དེ་ནི་སྔར་དང་འདྲ་མི་འདྲ་དཔྱད་དགོས།བསྙེན་རྫོགས་ཀྱི་སྡོམ་པ་ཡིན་ན་རང་གི་ཐོབ་གཞིར་གྱུར་བའི་ཕམ་པ་་་་་་བཞི་ཡོད་པས་ཁྱབ་པའི་ཕྱིར་ཟེར་བ་ལ། སྟོན་པའི་ཐུགས་རྒྱུད་ཀྱི་བསྙེན་རྫོགས་ཀྱི་སྡོམ་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེའི་ཕམ་པ་དེ་སྟོན་པ་དང་རྒྱུད་གཅིག་པའི་རྒྱུད་ལ་མེད་པ་གང་ཞིག་རྒྱུད་ཐ་དད་པའི་རྒྱུད་ལ་་་་ 388 ་

མཛོད་གནས་བཞི་པ།མེད་པའི་ཕྱིར། ཕྱི་མ་ལ་ཐེ་ཚོམ་མེད་ལ་སྔ་མ་ལྟར་ན། དེ་ཆོས་ཅན། སྟོན་པའི་ཐུགས་རྒྱུད་ཀྱི་སྡོམ་པས་དེ་མི་བྱེད་སྙམ་དུ་དམ་བཅའ་བའི་དེ་ཡིན་པར་ཐལ།དེའི་ཕྱིར། ཡང་ན་སྟོན་པའི་ཐུགས་རྒྱུད་ཀྱི་བསྙེན་རྫོགས་ཀྱི་སྡོམ་པ་ཆོས་ཅན།དེའི་ཕམ་པ་བཞི་བོ་མི་བྱེད་སྙམ་དུ་ཁས་བླངས་པའི་སྡོམ་པ་ཡིན་པར་ཐལ།དེའི་ཕྱིར། འདོད་ན། དེས་ན་དགེ་ཚུལ་གྱི་རྒྱུད་ལ་ཕམ་བཞི་ཡོད་པར་ཐལ།དགེ་སློང་གི་སྡོམ་པའི་ཐོབ་གཞིའི་ཕམ་བཞི་དེའི་རྒྱུད་ལ་མེད་ན་སྔ་མ་དང་འདི་་་དག་གི་བསྙེན་རྫོགས་ཀྱི་སྡོམ་པའི་ཐོབ་གཞིའི་ཕམ་བཞི་མེད་པར་འགྱུར་བའི་་་་་་ཕྱིར་ཟེར་ན། ཁ་ཅིག དེའི་ཐོབ་གཞི་ལ་སྲོག་གཅོད་པ་སོགས་འོང་དོན་མེད་དེ་དེ་ལ་ད་ལྟའི་སེམས་ཅན་གྱིས་ཁྱབ་པའི་ཕྱིར་ཏེ། སྡོམ་པ་སེམས་ཅན་ཐམས་ཅད་ལས། ཞེས་སོ་ཞེ་ན། དེ་མི་རིགས་ཏེ། སོ་ཐར་གྱི་སྡོམ་པའི་ཐོབ་གཞི་ཡིན་ལ་བསམ་གཏན་ཟག་མེད་ཀྱི་སྡོམ་པའི་ཐོབ་གཞི་མིན་པ་ཡོད་པས་ཤེས་པའི་ཕྱིར།དེར་ཐལ། ཡིག་ཆར། དང་བོ་གྲུབ་སྟེ། སྲོག་གཅོད་པའི་སྦྱོར་མཇུག་གི་ཁ་ན་མ་ཐོ་བ་དེ་ཡིན་པའི་ཕྱིར། ཞེས་སོ་ཟེར་ན། འོ་ན་མདུན་གྱི་དམ་བཅའ་བའི་སོ་ཐར་གྱི་སྡོམ་པ་དེའང་སྲོག་གཅོད་པ་ལས་ཐོབ་ཚུལ་དཀའ་སྟེ་གང་གི་སྲོག་གཅོད་པ་ལས་ཐོབ་ཚུལ་དཀའ་བའི་ཕྱིར། དེར་ཐལ། འདས་པའི་སྲོག་གཅོད་པ་ལས་འཐོབ་པ་མིན་པར་འདྲ་བའི་ཕྱིར་ཏེ། འདས་པའི་གང་ཟག་ལས་འཐོབ་ཚུལ་མེད་པའི་རྒྱུ་མཚན་ལས་ཤེས་པའི་ཕྱིར། ཁྱབ་སྟེ། འདས་པ་དང་མ་འོངས་པའི་སྲོག་གཅོད་པ་དེ་དུས་སུ་མེད་པ་དང་འདྲ་བའི་ཕྱིར། དེ་ད་ལྟ་བ་དགོས་པར་གོ་ནུས་པའི་ཕྱིར། ཡིག་ཆར། སེམས་ཅན་གྱི་རྟེན་ལ་ད་ལྟ་བ་དགོས་ཀྱི་འདས་མ་འོངས་དེ་དུས་སུ་དངོས་མེད་ཡིན་པས་མེད་པ་དང་འདྲ་བའི་ཕྱིར་ཏེ། རྒྱལ་སྲས་མ་ལས། ད་ལྟར་གྱི་ཆོས་རྣམས་ཁོ་ན་སེམས་ཅན་དུ་གདགས་པའི་རྟེན་ཡིན་གྱི།འདས་པ་དང་མ་འོངས་པ་རྣམས་ནི་མ་ཡིན་ཏེ། དེ་དག་ནི་མེད་པ་དང་འདྲ་་ 389 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བའི་ཕྱིར་རོ། ཞེས་གསུངས་པའི་ཕྱིར།ཁོ་ན་རེ། དེས་ན་སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་ཀྱིས་མ་ཁྱབ་པར་ཐལ། དེའི་ཐོབ་གཞི་མ་ཡིན་པའི་སེམས་ཅན་མཐའ་མེད་པའི་ཕྱིར་ཏེ། འདས་མ་འོངས་ཀྱི་སེམས་ཅན་སོགས་དེའི་ཕྱིར། འདོད་མི་ནུས་ཏེ། རྩ་འགྲེལ་དག་གི་དགོངས་པ་ཡིན་པའི་ཕྱིར། རྩ་བར། སྡོམ་པ་སེམས་ཅན་ཐམས་ཅད་ལས། ཞེས་དང་། རང་འགྲེལ་ལས། སྡོམ་པ་ནི་སེམས་ཅན་ཐམས་ཅད་ལས་འཐོབ་པ་ཉིད་དེ། འགའ་ལས་མ་ཡིན་ནོ། །ཞེས་དང་། མཐའ་དཔྱོད་ལས། སོ་ཐར་གྱི་སྡོམ་པ་ཆོས་ཅན། འཐོབ་ཚུལ་སེམས་ཅན་ཐམས་ཅད་ལས་འཐོབ་ཀྱང་། ཞེས་སོགས་གྲངས་མཐའ་མེད་པས་ཤེས་སོ་ཞེ་ན། དེའང་དཀའ་སྟེ། དེ་ལྟར་ན་དེའི་ཐོབ་གཞི་མིན་པའི་སེམས་ཅན་མི་སྲིད་པར་ཐལ སེམས་ཅན་ཐམས་ཅད་སྨོས་པ་དེའི་ཕྱིར། ཁྱབ་པ་ཡོད་དེ་སེམས་ཅན་ཐམས་ཅད་དེར་བཞག་ནས་དེ་རེ་རེ་ནས་མི་འཇོག་པའི་རྒྱུ་མཚན་མེད་པའི་ཕྱིར། མ་གྲུབ་ན།སེམས་ཅན་ཐམས་ཅད་ལ་ཕན་བཏགས་ནས་དེ་རེ་རེ་ལ་ཕན་བཏགས་པའང་མ་་ཡིན་པ་ཡོད་པར་ཐལ། དེའི་ཕྱིར། འདོད་ན། ཆོས་ཐམས་ཅད་མཁྱེན་ནས་ཇི་སྙེད་པ་མི་མཁྱེན་པའི་གང་ཟག་གཅིག་ཡོད་པར་ཐལ། དེའི་ཕྱིར། འདོད་མི་ནུས་ཏེ། ཐ་མས་ཅད་མཁྱེན་ཡང་ཇི་སྙེད་མི་མཁྱེན་འགལ། ཞེས་པས་སོ །ཁ་ཅིག དེའི་ཐོབ་གཞིར་སེམས་ཅན་བྱེ་བྲག་པ་ཡིན་ཚད་ངེས་ཟེར་ན། དེ་མི་འཐད་པར་གོང་སྨོས་ལྟར། འདས་མ་འོངས་ཀྱི་སེམས་ཅན་འོང་དོན་མེད་པའི་ཕྱིར་ཏེ། དེ་ལ་ད་ལྟ་བས་ཁྱབ་པར་ལུང་རིགས་ཀྱིས་བསྒྲུབ་ཟིན་པའི་ཕྱིར་ཟེར།ཁ་ཅིག སོ་ཐར་གྱི་སྡོམ་པའི་ཐོབ་གཞི་ལ་འདས་མ་འོངས་ཀྱི་སེམས་ཅན་མེད་ཟེར་བར་དཔྱད་དགོས་ཏེ། འདས་པའི་སོ་ཐར་གྱི་སྡོམ་པའི་ཐོབ་གཞི་ལ་འདས་པའི་སེམས་ཅན་གྱིས་ཁྱབ་པའི་ཕྱིར། མ་གྲུབ་ན། འདས་པའི་སོ་ཐར་་ 390 ་

མཛོད་གནས་བཞི་པ།གྱི་སྡོམ་པ་ཆོས་ཅན། ཁྱོད་མེད་པར་ཐལ། ཁྱོད་ཀྱི་ཐོབ་གཞི་མེད་པའི་ཕྱིར་ཏེ།འདས་པའི་དེ་མེད་ད་ལྟར་གྱི་དེ་མེད་པའི་ཕྱིར་ན། དེ་མེད་པར་འདྲའོ་ཟེར་ན།ཆེས་མི་རིགས་ཏེ། སོ་ཐར་གྱི་སྡོམ་པ་སྐད་ཅིག་གཉིས་པ་ལ་ལྟོས་ན་དང་བོ་འདས་པ་ཡིན་པའི་ཕྱིར་ཟེར། ཡང་ན་བྱེ་སྨྲའི་ལུགས་དེར་སོ་ཐར་གྱི་སྡོམ་པའི་ཐོབ་གཞི་ལ་ད་ལྟ་བས་ཁྱབ་པར་སྒྲུབ་ནུས་ན། འོ་ན། མ་འོངས་པའི་སྲོག་གཅོད་པའི་ཕམ་པ་དང་དེའི་རྩ་གཅོད་པའི་ལྟུང་བ་སོགས་དེའི་ཐོབ་གཞི་མི་འཐད་པར་གོང་དུ་སྨོས་པ་ལྟར་ཡིན་པར་ཐལ། བཤད་ཚུལ་དེའི་ཕྱིར། འདོད་ན། དེ་བསྲུང་བའི་སོ་ཐར་གྱི་སྡོམ་པ་མེད་པར་ཐལ། བརྗོད་ཚུལ་དེའི་ཕྱིར། འདོད་ན།མ་འོངས་པའི་མི་དགེ་བ་དང་། མ་འོངས་པའི་ཕམ་པ་བཞི་སོགས་མེད་པར་ཐལ། དེ་སྡོམ་པའི་སོ་ཐར་གྱི་སྡོམ་པ་མེད་པའི་ཕྱིར། འདོད་ན། འདས་མ་འོངས་ཀྱི་སེམས་ཅན་གསོད་པ་མེད་པར་ཐལ། དེའི་ཕྱིར། དེས་ན་དེའི་སེམས་ཅན་ཀྱང་མེད་པར་ཐལ་བ་དང་། དུས་གསུམ་གྱི་སྐྱེ་འཕགས་སོགས་མེད་པ་ཧ་ཅང་ཐལ་ལོ། །ཁ་ཅིག སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་ཀྱིས་ཁྱབ་པར་སྔར་ལུང་རིགས་དག་གིས་ཤིན་ཏུ་གོ་སླའོ་ཞེ་ན། ད་ལྟའི་སོ་ཐར་གྱི་སྡོམ་པའི་ཐོབ་གཞི་ལ་བསྐལ་བ་གཅིག་གི་སྔོན་གྱི་སེམས་ཅན་ཀྱང་འཇོག་ཆོག་་་་་པར་ཐལ། དེའི་ཐོབ་གཞི་ལ་སེམས་ཅན་ཐམས་ཅད་འཇོག་ཚུལ་དེའི་ཕྱིར།འདོད་ན། དེ་ཆོས་ཅན། བསྐལ་བ་གཅིག་གི་སྔོན་གྱི་སེམས་ཅན་སོགས་ལ་མི་གནོད་པར་བསམ་པས་ཀུན་ནས་བླངས་པ་ཡིན་པར་ཐལ། དེའི་ཕྱིར། འདོད་ན།མདུན་གྱི་དམ་བཅའ་བས་མཁན་སློབ་སོགས་ཀྱི་དྲུང་དུ་དུས་འདི་ནས་བཟུང་་་་་་བསྐལ་བ་དཔག་མེད་ཀྱི་སྔོན་གྱི་སེམས་ཅན་གྱི་སྲོག་ལ་མི་གནོད་པར་ཁས་བླངས་པར་ཐལ། ཞེ་འདོད་དེའི་ཕྱིར། འདོད་མི་ནུས་ཏེ། ཅི་ཙམ་བྱས་ཀྱང་དེས་391 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བསྐལ་བ་སྔོན་མའི་སེམས་ཅན་ལ་གནོད་འཚེ་བྱེད་ཚུལ་མི་སྲིད་པའི་ཕྱིར། དེར་ཐལ། ད་ལྟར་དེ་མེད་པ་དང་འདྲ་བའི་ཕྱིར། དེར་ཐལ། རྒྱལ་སྲས་མ་ལས།འདས་པ་དང་མ་འོངས་པ་རྣམས་ནི་མ་ཡིན་ཏེ། དེ་དག་མེད་པ་དང་འདྲ་བའི་ཕྱིར་ཏེ། ཞེས་གསལ་པར་གསུངས་སོ། །དེས་ན་ད་ལྟའི་དུས་སུ་བསྐལ་བ་སྔོན་མའི་སེམས་ཅན་མི་གསོད་པར་ཁས་ལེན་པ་དང་ཁས་ལེན་དུ་བཅུག་པའི་བླ་མ་་་་སོགས་ཡོད་ཚེ་སྟོང་སྣང་ཁོ་ན་ལས་གཞན་ཅི་ཡང་མེད་པའི་ཕྱིར་ཟེར་རོ། །གང་ལྟར་ཡང་སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་མི་འོངས་ཟེར་ཏེ། ད་ལྟའི་སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་མི་འོངས་པ་བཞིན་ཡིན་པའི་ཕྱིར་ཟེར་ན། གཞན་དག་ན་རེ། སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་འཇོག་པར་རྩ་བ་ལྟར་ངེས་ཏེ། འདས་པའི་སོ་ཐར་གྱི་སྡོམ་པའི་ཐོབ་གཞི་ལ་འདས་པའི་སེམས་ཅན་དང་། ད་ལྟ་བའི་སོ་ཐར་གྱི་སྡོམ་པའི་ཐོབ་གཞི་ལ་ད་ལྟ་བའི་སེམས་ཅན་དང་མ་འོངས་པའི་སོ་ཐར་གྱི་་་་་་སྡོམ་པའི་ཐོབ་གཞི་ལ་མ་འོངས་པའི་སེམས་ཅན་དུ་རིམ་བཞིན་འཇོག་པར་འདྲ་་བས་དེས་སྐྱོན་འཇུག་དོན་མེད་པའི་ཕྱིར་ཟེར་བ་ལ། དེ་ནི་ཆེས་མི་འཐད་པར་སེམས་ཏེ། སོ་ཐར་གྱི་སྡོམ་པའི་ཐོབ་གཞི་ལ་འདས་མ་འོངས་ཀྱི་སེམས་ཅན་མེད་པར་སྔར་ལུང་རིགས་མང་བོས་བསྒྲུབ་པ་ལྟར་ཡིན་པས་སོ་ཞེ་ན། ཨ་ཁུ་ཚང་གི་མཐའ་དཔྱོད་ལས། མ་ཤི་ཚུན་ཆད་ལ་སེམས་ཅན་ཐམས་ཅད་ཀྱི་སྲོག་ལ་མི་གནོད་པའི་བསམ་པས་བླངས་བས་སེམས་ཅན་ཐམས་ཅད་ལས་ཐོབ་པར་བཞག་གི་སེམས་ཅན་ཡིན་ན་ད་ལྟའི་དུས་ཀྱི་སྡོམ་པའི་ཐོབ་གཞི་ཡིན་པས་མ་ཁྱབ་ཅེ་ན་་གོང་འོག་འགྲིག་གོ་ཞེས་གསུངས་པ་ལ། དེའང་དཀའ་སྟེ་མདུན་གྱི་དམ་བཅའ་བས་རང་མ་ཤི་ཚུན་ཆད་དུ་སེམས་ཅན་ཐམས་ཅད་ཀྱི་སྲོག་ལ་མི་གནོད་པར་་་་་་་བསམ་པས་སོ་ཐར་གྱི་སྡོམ་པ་བསྲུང་བ་ཡིན་པར་ཐལ། ཞིབ་ཆ་དེའི་ཕྱིར།་ 392 ་

མཛོད་གནས་བཞི་པ།འདོད་ན་མདུན་གྱི་དམ་བཅའ་བ་ཆོས་ཅན། ཁྱོད་ཀྱིས་བསྐལ་བ་དང་བོའི་སེམས་ཅན་གྱི་སྲོག་ལ་མི་གནོད་པར་བསམ་པས་སོ་ཐར་གྱི་སྡོམ་པ་བླངས་པ་་་་་་་ཡིན་པར་ཐལ། དེའི་ཕྱིར། འདོད་མི་ནུས་ཏེ། དེ་ཡིན་དོན་མེད་པའི་ཕྱིར་ཟེར་བ་མང་ངོ་། །ཁ་ཅིག སྲོག་གཅོད་མི་ནུས་པའི་སེམས་ཅན་སོ་ཐར་གྱི་སྡོམ་པའི་ཐོབ་གཞི་ཡིན་ནམ་མིན། ཡིན་ན་སྡོམ་པ་དང་ལྡན་པའི་གང་ཟག་གིས་སྲོག་གཅོད་མི་ནུས་ཀྱང་དེའི་སྲོག་གཅོད་པ་བསམ་པས་སྲུང་དགོས་ན་ནམ་མཁའ་དང་རྟག་པ་་ལའང་གསོད་སེམས་སྲུང་དགོས་པར་འགྱུར་རོ། །ཞེས་ཟེར་བ་ལ། སློབ་དཔོན་དག་གིས་སྡོམ་ལྡན་དེས་སྲོག་གཅོད་མི་ནུས་པ་ལས་སྲུང་ན་རྟག་པ་ལའང་དེ་་་་་་་ལྟར་ཐལ་པར་འགྱུར་བ་བདེན་གྱི་དེ་མིན་པར་སྡོམ་ལྡན་དེས་སེམས་ཅན་ཐམས་་ཅད་ཀྱི་སྲོག་ལ་མི་གནོད་པའི་བསམ་པས་བླངས་པས་བསྲུང་ཡུལ་སེམས་ཅན་་་་་་ཐམས་ཅད་བཞག་ཀྱང་ཉེས་པ་མེད་དེ་དེ་ལས་ཐོབ་པོ་ཞེ་ན་ཁོ་ན་རེ། སྔར་ལྟར་འཕེན་ཚུལ་མང་སྟེ། སེམས་ཅན་གྱི་སྲོག་ལ་གནོད་པ་མི་ནུས་པའི་དེ་ལ་མི་གནོད་པར་བསམ་པས་བླངས་པས་དེ་ཐོབ་གཞི་ཟེར་བའང་མི་རིགས་པའི་ཕྱིར་་་ཏེ། དེའི་སྲོག་ལ་གནོད་པ་གང་ནས་ཀྱང་མི་སྲིད་པའི་ཕྱིར་ཟེར་ན། ཁ་ཅིག དེ་ལྟར་ངེས་ཏེ། མདུན་གྱི་དམ་བཅའ་བས་ཀྱང་ལྷ་དང་དམྱལ་བ་སོགས་ཀྱི་སྲོག་ལ་གནོད་པར་བྱེད་ནུས་པ་ཐམས་ཅད་མཁྱེན་པས་ཀྱང་མ་གཟུང་བར་མངོན་གྱུར་་་ཟེར་རོ། །དེས་ན། སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་ཐམས་ཅད་འཇོག་ཚུལ་གང་གིས་བྱེད་ཅེ་ན་དཔྱད་གཞི་ཆེའོ། །དེས་ན་འདིར་ད་ལྟ་བ་ལས་ཐོབ་ཅེས་པ་སྡོམ་པ་དེ་དང་དུས་མཉམ་པ་་་་ལ་བྱ་ཡི། སློབ་དཔོན་གྱིས་ལས་ལམ་མ་འོངས་པཁོ་ན་ལས་ཐོབ་ཟེར་བ་དེང་ཕྱིན་ཆད་མི་བྱེད་སྙམ་པའི་བསམ་པས་བླངས་པས་སྡོམ་པ་གསར་དུ་ཐོབ་པའི་་་་་393 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དུས་སུ་མ་འོངས་པ་ལ་འཇོག་པར་འདྲ་སྟེ། སྡོམ་པ་རྒྱུད་ལྡན་ལ་མེད་པ་མིན་པའི་ཕྱིར་ཏེ། ཨ་ཁུ་ཚང་གི་མཐའ་དཔྱོད་ལས། སྡོམ་ལྡན་གྱི་རྒྱུད་ཀྱི་ལྟུང་བ་རྣམས་སྡོམ་པའི་ཐོབ་གཞི་ཡིན་པའི་ཕྱིར། དེར་ཐལ། དེ་སྡོམ་པ་ཐོབ་མ་ཐག་པའི་རྒྱུད་ཀྱི་སྡོམ་པའི་ཐོབ་གཞི་ཡིན་པའི་ཕྱིར། ཞེས་གསུངས་པས། ཁ་ཅིགསྡོམ་ལྡན་གྱི་རྒྱུད་ཀྱི་ལྟུང་བ་དེ་སོ་ཐར་གྱི་སྡོམ་པ་སྐད་ཅིག་དང་བོའི་ཐོབ་གཞིར་་སློབ་དཔོན་ལུགས་སུ་འདིར་འདོད་པར་ཐལ། དེའི་ཕྱིར། འདོད་ན། སོ་ཐར་གྱི་སྡོམ་པའི་ཐོབ་གཞི་ལ་མ་འོངས་པ་ངེས་ཅན་ཡིན་པར་ཐལ། དེའི་ཕྱིར། འདོད་ན། སྟོན་པའི་རྒྱུད་ཀྱི་སོ་ཐར་གྱི་སྡོམ་པ་དེས་ཀྱང་དུས་གསུམ་གྱི་ལས་ལམ་གྱི་ལྟུང་བ་སོགས་ཐོབ་གཞི་བྱེད་པར་ཐལ། དེའི་ཕྱིར། འདོད་ན། དེའི་ཐོབ་གཞིའི་ལྟུང་བ་མ་འོངས་པ་ཡོད་པར་ཐལ། དེའི་ཕྱིར། འདོད་ན། དེ་སྟོན་པའི་རྒྱུད་ལ་འཇོག་པར་ཐལ། དེའི་ཕྱིར། འདོད་མི་ནུས་པ་ཤིན་ཏུ་ངེས་ཏེ། སྟོན་པའི་རྒྱུད་ལ་ལྟུང་བར་འཛིན་པ་ཁྱོད་མ་གཏོགས་སེམས་ལྡན་མི་སྲིད་པའི་ཕྱིར་ཟེར་བ་ལ་་་་དཔྱད།ཁ་ཅིག་ན་རེ། སྲོག་གཅོད་མི་ནུས་པ་ལས་སྡོམ་པ་ཐོབ་པ་མིན་པའི་ཕྱིར་ཏེ། གང་སྤེལ་ལས། དེའི་ཕྱིར་ནུས་པ་དག་ཁོ་ན་ལས་སྡོམ་པ་ཐོབ་པ་ལ་ཉེས་པ་དེར་ཡང་མི་འགྱུར་རོ། །ཞེས་པས་གསལ་བར་གོ་ནས་པར་བྱས་པ་ལ། འོ་ན་སྡོམ་པའི་ཐོབ་གཞི་ལ་སེམས་ཅན་ཡིན་ཚད་མི་འོང་བར་ཐལ། དེའི་ཕྱིར།འདོད་ན། སྡོམ་འགྲེལ་སོགས་སུ་སེམས་ཅན་དག་གི་སྲོག་ལ་མི་གནོད་པར་བསམ་པས་བླངས་པར་བྱས་ནས་རྩ་བའི་དོན་དུ་བཀྲལ་བ་མིན་པར་ཐལ། དེའི་ཕྱིར། འདོད་ན། འཐད་དཀའ་སྟེ། རྩ་བར། སྡོམ་པ་སེམས་ཅན་ཐམས་ཅད་ལས། །ཞེས་པའི་དོན་འགྲེལ་ཚུལ་གཅིག་མེད་པར་འགྱུར་རོ་ཞེ་ན་དཔྱད་པར་བྱ་བ་འདིར་ཡང་སྤྲོ་ན། ཁོ་ན་རེ། གང་སྤེལ་ལྟར་ཁོ་ནར་ངེས་ཏེ་བྱེ་སྨྲས་ཀྱང་དེ་་ 394 ་

མཛོད་གནས་བཞི་པ།ལྟར་མི་ནུས་པ་ལས་སྡོམ་པ་ཐོབ་ན་རྟག་པ་ལས་སྡོམ་པ་ཐོབ་པར་འགྱུར་བའི་་་་་་ཕྱིར་ཏེ། འདུལ་སྡོམ་ལས། སློབ་དཔོན་མི་ནུས་ལས་བསྲུང་རྟག་པ་ལ། །ཐལ་འགྱུར། ཞེས་གསུངས་པས་རྩོད་པ་འགོད་མཁན་བྱེ་སྨྲ་ཡིན་སྙམ་སྟེ། སློབ་དཔོན་མིན་པར་དེས་ལན་བཏབ་ཚུལ་གྱིས་ཤེས་པའི་ཕྱིར་ན། ཁ་ཅིག བྱེ་སྨྲ་ཡིན་ཚེ་དེས་ཀྱང་སོ་ཐར་གྱི་སྡོམ་པའི་ཐོབ་གཞི་ལ་སེམས་ཅན་གང་ཡིན་མི་འཇོག་པར་་་་ཐལ། སྲོག་གཅོད་མི་ནུས་པའི་དེ་མི་འཇོག་པའི་ཕྱིར་ཏེ། ཁྱོད་ཀྱིས་རྩོད་པ་བཀོད་ཚུལ་གྱིས་ཤེས་ནུས་པའི་ཕྱིར། འདོད་ན། བྱེ་སྨྲས་སྡོམ་པའི་ཐོབ་གཞི་ལ་སེམས་ཅན་ཐམས་ཅད་མི་འཇོག་པར་ཐལ། དེའི་ཕྱིར་ཟེར་ན། ཁ་ཅིག དེ་ནི་ཆེས་འཐད་པ་ཞིག་མིན་ཏེ་རྩ་འགྲེལ་སོགས་སྔར་མང་དུ་བཀོད་པ་ལྟར་གཞན་་་་་ཡང་སྒྲུབ་བྱེད་སོགས་མང་ངོ་ཞེ་ན། ཁོ་ན་རེ། བྱེ་སྨྲས་སྲོག་གཅོད་མི་ནུས་པ་ལས་སྡོམ་པ་ཐོབ་ན་རྟག་པ་ལས་ཀྱང་སྡོམ་པ་ཐོབ་པར་རྩོད་པ་བཀོད་པ་མིན་་་་་་ནམ་ཞེ་ན། གཞན་དག་གིས་དེ་ནི་དེའི་དོན་སེམས་ཅན་ཐམས་ཅད་ལ་མི་གནོད་པའི་བསམ་པས་བླངས་ཏེ་སྡོམ་པ་ཐོབ་པས་སེམས་ཅན་ཐམས་ཅད་དེའི་ཐོབ་་་་་་གཞི་ལ་ངེས་པར་སྐྱོན་མེད་པའི་ཕྱིར་ཟེར་ན། ཁོ་ན་རེ། དེའང་ཤིན་ཏུ་མི་འཐད་དེ། དེ་ནི་སློབ་དཔོན་གྱིས་བྱེ་སྨྲ་ལ་ལན་འདེབས་ཚུལ་གྱི་རིགས་པ་ཡིན་པས་བྱེ་སྨྲས་འཐད་པར་མི་འཇོག་པའི་ཕྱིར་ཏེ། ཨ་ཁུ་རིན་པོ་ཆེའི་མཐའ་དཔྱོད་ལས།འདུལ་བའི་སྡོམ་ལས། སློབ་དཔོན་མི་ནུས་ལས་བསྲུང་རྟག་པ་ལ། །ཐལ་འགྱུར་ནུས་དང་མ་འོངས་ལ་སོགས་གསུངས། །ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། རྩོད་པ་པོ་ལ་སློབ་དཔོན་མི་འཇོག་པར་ཐལ། སློབ་དཔོན་གྱིས་དེ་ལ་ལན་བཏབ་པའི་ཕྱིར་ཏེ། རྒྱལ་སྲས་མ་ལས། འདི་ལ་སློབ་དཔོན་གྱི་ལན་དུ་སེམས་ཅན་ཐམས་ཅད་ཀྱི་སྲོག་ལ་མི་གནོད་པའི་བསམ་པས་བླངས་པའི་ཕྱིར་རོ། །ཞེས་གསུངས་པ་སོགས་གསུངས་པའི་ཕྱིར། དེར་ཐལ། ཡིག་ཆ་ལས། དེ་ལ་སློབ་395 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དཔོན་དབྱིག་གཉེན་གྱི་གསུངས་ན་རེ། བསྲུང་ཡུལ་སེམས་ཅན་ཐམས་ཅད་ལས་ཐོབ་པར་ཐལ། ཞེས་གསུངས་པ་སོགས་ཀྱིས་སློབ་དཔོན་དབྱིག་གཉེན་གྱིས་ལན་བཏབ་པར་དེའི་ལུགས་ཡིན་པས་བྱེ་སྨྲས་མི་འདོད་པར་སེམས་སོ་ཟེར་ན་དཔྱད་་གཞི་ཆེ་བར་སྣང་།ཡང་ན་སློབ་དཔོན་གྱིས་མཛོད་ཀྱི་བྱེ་སྨྲའི་ལུགས་ལྟར་ནུས་པ་དང་མི་་་་་་ནུས་པ་ཐམས་ཅད་ལས་སྡོམ་པ་ཐོབ་དགོས་པར་བཤད་པར་འདྲ་སྟེ། འགྲེལ་བཤད་ལས། དེའི་ཕྱིར། ནུས་པ་དང་མི་ནུས་པ་དག་ལས་སྡོམ་པ་ཐོབ་པོ་ཞེས་བྱ་བར་གྲུབ་བོ། །ཞེས་གསུངས་པའི་ཕྱིར་ན་སྤྲོས་པ་རྒྱ་ཆེ་བར་ཡོད་དོ། །ཡང་ན། སོ་ཐར་གྱི་སྡོམ་པའི་ཐོབ་གཞི་ལ་འདས་མ་འོངས་ཀྱི་སེམས་ཅན་སོགས་ཀྱང་འཇོགཔར་ཐལ། དེ་དག་གི་སྲོག་ལ་མི་གནོད་པར་བསམ་པས་བླངས་ཏེ་ཐོབ་པའི་ཕྱིར། འདོད་ན། ད་ལྟའི་སོ་ཐར་གྱི་སྡོམ་པའི་ཐོབ་གཞི་ལ་སངས་རྒྱས་འོང་སྲུང་གི་དུས་ཀྱི་སེམས་ཅན་སོགས་འོང་བར་ཐལ། དེའི་ཕྱིར།འདོད་མི་ནུས་ཏེ། དེ་ད་ལྟ་ལ་ལྟོས་ན་མེད་པར་འདྲ་བས་དེའི་ཐོབ་གཞི་མི་འོང་བར་སྔར་བཤད་ཟིན་ལྟར་ཡིན་ལ། ཡང་ན་སོ་ཐར་གྱི་སྡོམ་པའི་ཐོབ་གཞིའི་སེམས་ཅན་ལ་སྲོག་གཅོད་ནུས་པའི་སེམས་ཅན་དགོས་ཟེར་ན། དགེ་ཚུལ་གྱི་སྡོམ་པ་ལའང་དེ་ལྟར་དགོས་པར་ཐལ། དེའི་ཕྱིར། འདོད་ན། ཆོས་ཅན། ཁྱོད་ཀྱི་སྡོམ་པའི་ཐོབ་གཞི་ལ་དམྱལ་བའི་སེམས་ཅན་མི་འཇོག་པར་ཐལ། དེས་སྲོག་གཅོད་མི་ནུས་པའི་དེ་ཡིན་པའི་ཕྱིར། འདོད་ན། དགེ་ཚུལ་གྱི་བླང་འདས་ང་བརྒྱད་མེད་པར་ཐལ། དེའི་ཕྱིར། ཁྱབ་སྟེ། དམྱལ་བ་བསད་པའི་བླང་འདས་མེད་པའི་ཕྱིར་ཏེ། དེ་གསོད་མི་ནུས་པའི་ཕྱིར། ཡང་ན་སྲོག་གཅོད་བརྒྱད་དང་མ་བྱིན་ལེན་ལྔ་ཞེས་བཤད་མི་རིགས་པར་ཐལ། དེའི་དམྱལ་བའི་སེམས་ཅན་བདག་ཏུ་བཟུང་བའི་རྫས་ལེན་མི་ནུས་པའི་ཕྱིར། དེ་བཞིན་དུ་ལྷ་ལའང་འཕེན་་ 396 ་

མཛོད་གནས་བཞི་པ།ཟེར་བ་སོགས་མང་ངོ་།སོ་ཐར་གྱི་སྡོམ་པ་ཡིན་ན་ད་ལྟ་བ་ཡིན་པས་ཁྱབ་པའི་ཕྱིར་བྱས་པ་ལ་ལ་་ལ་ན་རེ། སོ་ཐར་གྱི་སྡོམ་པ་སྐད་ཅིག་གཉིས་པ་ལ་ལྟོས་ནས་དང་བོ་ཆོས་ཅན།ད་ལྟ་བ་ཡིན་པར་ཐལ། སོ་ཐར་གྱི་སྡོམ་པ་ཡིན་པའི་ཕྱིར། འདོད་ན། སོ་ཐར་གྱི་སྡོམ་པ་ལ་འདས་པ་མི་ལྡན་པར་ཐལ། དེའི་ཕྱིར། འདོད་ན། སོ་ཐར་གྱི་སྡོམ་པ་བླངས་ནས་ཡུན་རིང་ལོན་པའི་གང་ཟག་ཆོས་ཅན། ཁྱོད་ཀྱི་རྒྱུད་ལ་སོ་ཐར་གྱི་སྡོམ་པ་འདས་པ་མེད་པར་ཐལ། དེའི་ཕྱིར། འདོད་ན། དེའི་རྒྱུད་ན་སོ་ཐར་གྱི་སྡོམ་པ་སྐད་ཅིག་དང་བོ་འདས་པ་མེད་པར་ཐལ། དེའི་ཕྱིར། འདོད་ན།དེའི་རྒྱུད་ན་དེ་སྐད་ཅིག་དང་བོ་ད་ལྟ་བ་ཡོད་པར་ཐལ། དེའི་ཕྱིར། འདོད་ན།སོ་ཐར་གྱི་སྡོམ་པ་བླངས་ཟིན་ནས་དེའི་སྐད་ཅིག་དང་བོ་ཇི་སྲིད་འཚོའི་བར་དུ་་་མངོན་གྱུར་དུ་ཡོད་པར་ཐལ། དེའི་ཕྱིར། འདོད་ན། འཆི་ཁ་མའི་རྒྱུད་ཀྱི་སོ་ཐར་གྱི་སྡོམ་པ་དེ་ལའང་དེའི་སྐད་ཅིག་དང་བོ་ཡོད་པར་ཐལ། དེའི་ཕྱིར།འདོད་ན། འདས་མ་འོངས་ཀྱི་སེམས་ཅན་གྱི་དུས་སུའང་སོ་ཐར་གྱི་སྡོམ་པ་སྐད་ཅིག་དང་བོ་ཡོད་པར་ཐལ། དེའི་ཕྱིར། ཁྱབ་སྟེ། འདས་པའི་སེམས་ཅན་གྱི་དུས་སུ་དགེ་སློང་ཡོད་པའི་ཕྱིར། མ་གྲུབ་ན། འདས་པའི་སེམས་ཅན་གྱི་དུས་མེད་པར་ཐལ། དེའི་ཕྱིར། མ་གྲུབ་ན། ད་ལྟ་བའི་དགེ་སློང་ལ་ལྟོས་ན་དེའི་སྐྱེ་བ་སྔ་མའི་སེམས་ཅན་དེ་འདས་པའི་སེམས་ཅན་ཡིན་པའི་ཕྱིར། འདོད་ན།འདས་པའི་དགེ་སློང་གི་དུས་སུ་ད་ལྟ་བའི་དགེ་སློང་ཡོད་པར་ཐལ། རིགས་པའི་སྒྲུབ་ཚུལ་དེའི་ཕྱིར། འདོད་ན། འདས་པའི་སེམས་ཅན་གྱི་དུས་སུ་སོ་ཐར་གྱི་སྡོམ་པ་ཡོད་པར་ཐལ། འདས་པའི་སེམས་ཅན་གྱི་དུས་སུ་དགེ་སློང་ཡོད་ཚུལ་དེའི་ཕྱིར། འདོད་ན། མི་འཐད་པར་སེམས་ཏེ། ཡིག་ཆ་ལས། འདིས་འདས་མ་འོངས་ཀྱི་སེམས་ཅན་དེ་དུས་སུ་མེད་པས་སེམས་ཅན་དུ་མ་བགྲངས་ཏེ་དུས་ལ་་་་397 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྦྱར་ན་དེ་དུས་སེམས་ཅན་མ་ཡིན་པའི་ཕྱིར། ཞེས་གསུངས་པའི་ཕྱིར། འདིས་ནི་སོ་ཐར་གྱི་སྡོམ་པ་ལ་འདས་མ་འོངས་སོགས་ཡོད་པར་ཁེགས་པར་འདྲ་ཟེར་་་་རོ། །ཁོ་ན་རེ། དེ་ལྟར་ངེས་ཏེ། རྩ་བར། དངོས་དང་དུས་ནི་ཐམས་ཅད་ལས། །ཞེས་དང་། ད་ལྟར་དག་ལས་འཐོབ་པར་འགྱུར། །ཞེས་བྱུང་ངོ་། །ཁ་ཅིག དེའང་འཐད་པར་ཕྱོགས་ཀུན་ནས་འཇོག་དཀའ་སྟེ། འདས་པའི་ལས་ལམ་དེ་སོ་ཐར་གྱི་སྡོམ་པའི་ཐོབ་གཞི་ཡིན་པའི་ཕྱིར། མ་གྲུབ་ན། སོ་ཐར་གྱི་སྡོམ་པ་ཆོས་ཅན། ཁྱོད་ཀྱིས་མི་དགེ་བའི་རྩ་བ་བཞི་སྤོང་བར་བསམ་པས་བླང་བ་མ་ཡིན་པར་ཐལ། འདས་པའི་དེ་དག་སྤོང་བར་བསམ་པས་བླང་བ་མ་ཡིན་པའི་ཕྱིར། ཡང་ན། སོ་ཐར་གྱི་སྡོམ་པ་འདས་པ་ཡོད་པ་འོས་མེད་ཀྱིས་ཁས་བླངས་ན། འདས་པའི་སོ་ཐར་གྱི་སྡོམ་པའི་ཐོབ་གཞི་ལ་འདས་པའི་སེམས་ཅན་མ་གཏོགས་ངོས་འཛིན་དུ་མེད་པའི་ཕྱིར། དེས་ན་འདས་མ་འོངས་ཀྱི་སྲོག་གཅོད་དང་སེམས་ཅན་སོགས་སོ་ཐར་གྱི་སྡོམ་པའི་ཐོབ་གཞི་དང་བསམ་གཏན་་་གྱི་སྡོམ་པའི་ཐོབ་གཞི་གཉིས་ཀ་ཡིན་པ་ཁས་ལེན་པར་བྱའོ་ཞེ་ན། དེ་ནི་འཐད་པར་མིན་པར་གསལ་ཏེ། ཡིག་ཆ་རང་ལས། འདས་མ་འོངས་ཀྱི་སྲོག་གཅོད་པ་སོགས་ཀྱི་ལས་ལམ་ལུས་ངག་གི་བདུན་ལས་བསམ་གཏན་ཟག་མེད་ཀྱི་སྡོམ་པ་་་་་ཐོབ་ཀྱང་སོ་ཐར་ནི་ད་ལྟ་བ་ཡིན་པས་དེ་ལས་མི་འཐོབ་པའི་ཕྱིར་ཏེ། ཞེས་གསུངས་སོ། །ཁ་ཅིག འདས་པའི་སོ་ཐར་གྱི་སྡོམ་པའི་ཐོབ་གཞི་ལ་ད་ལྟ་བའི་སེམས་ཅན་དང་དེའི་སྲོག་གཅོད་སོགས་འཇོག་ཟེར་བ་ངོ་བོ་དང་དུས་གཉིས་ལ་སྔར་གྱི་དེའི་གཅིག་གིས་ཉམས་སོ་ཟེར་བ་ཡོད། དེས་ན་མུ་བཞི་འཇོག་ཚུལ་འདི་བྱེ་སྨྲའི་ལུགས་ཡིན་ཏེ། ཡིག་ཆར། རྩ་འགྲེལ་གྱི་བཤད་ཚུལ་དེ་བྱེ་སྨྲའི་ལུགས་ཡིན་ཏེ།སློབ་དཔོན་གྱི་མུ་གསུམ་པ་དང་གཉིས་པ་དེ་དག་མི་འཐད་པར་བཞེད་པའི་ཕྱིར།་ 398 ་

མཛོད་གནས་བཞི་པ།ཞེས་གསུངས་ལ། དེས་ན་མུ་གསུམ་པ་དཀའ་སྟེ། སོ་ཐར་གྱིས་སྡོམ་པ་སྐད་ཅིག་དང་བོ་དེའི་རང་གི་ཐོབ་གཞིར་རང་དང་དུས་མཉམ་པའི་མི་དགེ་བའི་ལུས་ངག་གི་བདུན་འཇོག་པ་མི་འཐད་པའི་ཕྱིར་ཏེ། དེ་བདུན་སོ་ཐར་གྱི་སྡོམ་པ་ཐོབ་པའི་ཚེ་མེད་པས་དེ་དང་དུས་མཉམ་པའི་ཐོབ་གཞི་མི་རུང་བའི་ཕྱིར། མ་གྲུབ་ན། དེར་ཐལ། སྡོམ་པ་དེ་ཐོབ་པའི་དེའི་ཚེ་འཆལ་ཚུལ་དེ་དག་མེད་པས། དེ་མིན་ན་སྡོམ་པ་དེ་ཐོབ་ཚུལ་དང་ལྡན་ཚུལ་སོགས་གང་གི་སྒོས་བརྗོད་ཚུལ་མེད་་་་པའི་ཕྱིར་ཟེར་ན། བྱེ་སྨྲ་དག་གིས་ལན་གདབ་ཀྱང་སློབ་དཔོན་གྱིས་སྐྱོན་འཕེན་པར་འདྲའོ། །ཁ་ཅིག དེ་དག་བྱེ་སྨྲ་ལ་དཀའ་བའི་གནས་སུ་འགྱུར་བར་ཐལ།སྡོམ་པ་ཡང་དག་པར་གྲུབ་པ་དང་འཆལ་ཚུལ་གཉིས་དུས་གཅིག་ཏུ་གང་ཟག་་་་་གཅིག་ལ་ལྡན་པ་འོས་མེད་ཀྱིས་ཁས་ལེན་དགོས་པར་འགྱུར་པའི་ཕྱིར་ཏེ། སོ་ཐར་གྱི་སྡོམ་པའི་ཐོབ་གཞིའི་མི་དགེ་བའི་ལུས་ངག་སོགས་དང་སྡོམ་པ་དེ་ད་་་་་་་ལྟར་ངེས་པས་རྟེན་གཅིག་ཏུ་ད་ལྟར་མ་ངེས་ན་འབྲལ་མེད་ཀྱི་དོན་མང་བོར་་་་་་་ཁས་ལེན་དགོས་ཏེ། དམ་བཅའ་བའི་རྒྱུད་ཀྱི་སྡོམ་པའི་ཐོབ་གཞི་ལ་གང་ཟག་གཞན་གྱི་ཚུལ་འཆལ་སོགས་འོང་དོན་མེད་པའི་ཕྱིར། ཞེས་སོགས་རིག་པ་སྦྱང་བའི་སྐྱེས་བུ་མིག་ཡར་ལྟ་བ་དག་གི་རིགས་ལམ་གྱི་སྒོ་གསལ་བར་ཕྱེས་སོ། །ཟག་མེད་ཀྱི་དགེ་བའི་གཏོང་རྒྱུ་གསུམ་པོ་གང་རུང་ཡིན་ན་ཟག་མེད་ཀྱི་་དགེ་བའི་གཏོང་རྒྱུ་ཡིན་པས་ཁྱབ་པའི་ཕྱིར་ཟེར་བ་ལ། ཁ་ཅིག་ན་རེ། འབྲས་བུ་གོང་མ་ཐོབ་མ་ཐག་པ་ཆོས་ཅན། ཟག་མེད་ཀྱི་དགེ་བ་བཏང་བར་ཐལ། དེའི་གཏོང་རྒྱུ་གསུམ་པོ་གང་རུང་ལ་གནས་པའི་ཕྱིར། མ་ཁྱབ་ན་ཁྱབ་པར་ཐལ།རང་གི་ཁས་བླངས་དང་འགལ་བ་གང་ཞིག་ལུང་གིས་ཀྱང་གོ་ནུས་པའི་ཕྱིར། ཕྱི་མ་དེར་ཐལ། ཡིག་ཆར། འཕགས་པའི་ཟག་མེད་ཀྱི་དགེ་བ་གཟུགས་ཅན་སྡོམ་པ་དང་ཟག་མེད་ཀྱི་དགེ་བ་ཆོས་ཅན། ཁྱོད་གཏོང་བའི་རྒྱུ་གསུམ་ཡོད་དེ། ཁྱོད་་ 399 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྲས་བུ་གོང་མ་ཐོབ་པས་དེའི་ཞུགས་པའི་ལམ་དང་སྡོམ་པ་གཏོང་ནས། དགྲ་བཅོམ་པ་ཉམས་པ་ལས་དགྲ་བཅོམ་པའི་རྒྱུད་ཀྱིས་བསྡུས་པ་གཏོང་། ཞེས་བྱུང་ངོ་ཞེ་ན། ཁ་ཅིག རྒྱུན་ཞུགས་ཀྱི་འབྲས་བུ་ཐོབ་མ་ཐག་པས་ཟག་མེད་ཀྱི་དགེ་བ་བཏང་བར་ཐལ། དེའི་གཏོང་རྒྱུ་བྱུང་བའི་ཕྱིར་རོ། །ཞུགས་ལམ་དང་སྡོམ་པ་སོགས་བཏང་བའི་ཕྱིར། དེར་ཐལ། རྩ་བར། འཕགས་པས་འབྲས་བུ་ཐོབ།ཅེས་སོ་ཟེར་ན། ཁོ་ན་རེ། དེ་འདྲའི་རྒྱུན་ཞུགས་ཀྱི་འབྲས་བུ་ཐོབ་མ་ཐག་པ་དེས་ཟག་མེད་ཀྱི་སྡོམ་པ་བཏང་བར་ཆེས་མི་འཐད་པར་ཐལ། དེའི་རྒྱུད་ལ་ཟག་མེད་ཀྱི་སྡོམ་པ་ལྡན་པའི་ཕྱིར། ཁོ་ན་རེ། དེའི་འབྲས་བུ་ཐོབ་པ་ཟག་མེད་ཀྱི་སྡོམ་པའི་གཏོང་རྒྱུ་མིན་ཀྱང་ཟག་མེད་ཀྱི་ཞུགས་ལམ་གྱི་གཏོང་རྒྱུ་ཡིན་པས་་་་་་་་བཤད་ཟེར་ན། འོ་ན། ཟག་མེད་ཀྱི་སྡོམ་པའི་གཏོང་རྒྱུ་ཞིག་མེད་པར་ཐལ།དེའི་གཏོང་རྒྱུ་གསུམ་པོ་གང་ལ་སྦྱར་ཀྱང་མིན་པར་འདྲ་བའི་ཕྱིར། ཡང་ན་རྒྱུན་ཞུགས་ཀྱི་འབྲས་བུ་གསར་དུ་ཐོབ་པའི་གང་ཟག་དེས་འབྲས་བུ་དེ་ཐོབ་པ་དང་་་་ལམ་རྗེས་བཟོད་དང་དེའི་སྐད་ཅིག་མ་བཅོ་ལྔ་བཏང་བ་དུས་མཉམ་པར་ཡང་་་་་དཀའ་སྟེ། དེའི་མཐོང་ལམ་བཅོ་ལྔ་བ་ལ་གནས་པ་དེའི་ཚེ་ན་ཟག་མེད་སྐད་ཅིག་དང་བོ་མེད་པའི་ཕྱིར། དེའི་འདས་པ་མེད་པ་གང་ཞིག་ད་ལྟ་བའང་མེད་པའི་ཕྱིར། དང་བོ་གྲུབ་སྟེ། འཕགས་ནི་དང་བོ་འདས་དང་མིན། །ཞེས་གསུངས་ལ། ཕྱི་མ་དེར་ཐལ། ལམ་རྗེས་བཟོད་པའི་རྒྱུད་ལ་ཟག་མེད་སྐད་ཅིག་དང་བོ་ད་ལྟ་བ་མེད་པའི་ཕྱིར་ཏེ། དེ་མངོན་གྱུར་བ་མེད་ལམ་རྗེས་བཟོད་དེ་ཟག་མེད་སྐད་ཅིག་དང་བོར་ཁས་ལེན་མཁན་སུ་ཞིག་ཡིན། ཁ་ཅིག ལམ་རྗེས་བཟོད་པའི་ཟག་མེད་སྐད་ཅིག་དང་བོ་འདས་པ་ཐོབ་པ་སྤྱིའི་ལུགས་ཡིན་ཟེར་་་་་ནའང་གོང་དུ་སྨོས་པའི་འཕགས་ནི་དང་བོ་འདས་དང་མིན། ཞེས་པས་ཟག་མེད་སྐད་ཅིག་དང་བོ་ལ་འདས་པ་མེད་པར་ཤིན་ཏུ་གསལ་བའི་ཕྱིར། ཡང་ན།་ 400 ་

མཛོད་གནས་བཞི་པ།ལམ་རྗེས་བཟོད་ལ་ཟག་མེད་སྐད་ཅིག་དང་བོ་ད་ལྟ་བ་ལྡན་པར་ཐལ། དེའི་ཕྱིར། འདོད་ན། བར་ཆད་མེད་ལམ་ལ་རང་ཉིད་ཀྱིས་དྲངས་པའི་རྣམ་གྲོལ་ལམ་ནས་སྐད་ཅིག་དུ་མའི་བར་མངོན་གྱུར་དུ་ངེས་པར་ཐལ། དེའི་ཕྱིར།རྟོགས་ལྡན་དག་གིས་དེ་ནི་འཛིན་དུ་མི་རུང་བའི་གནས་ཡིན་ཀྱང་དཔྱད་དགོས་་ཆེའོ་ཟེར། ཡང་ན་ལམ་རྗེས་བཟོད་པའི་དུས་སུ་ཟག་མེད་སྐད་ཅིག་དང་བོ་སོགས་མེད་ཟེར་ན། དེས་དེ་དུས་སུ་དེ་སོགས་བཏང་བར་ཐལ། དེའི་ཕྱིར།འདོད་ན། ཟག་མེད་ཀྱི་གཏོང་རྒྱུ་ལ་དེའི་སྐད་ཅིག་ཕྱི་མ་སོགས་འཇོག་རིགས་པར་ཐལ། དེའི་ཕྱིར་ཟེར་རོ། །ཁོ་ན་རེ། དེ་ནི་ཤིན་ཏུ་མི་རིགས་ཏེ། ཟག་མེད་ཀྱི་སྡོམ་པའི་གཏོང་རྒྱུ་ལ་གསུམ་ལས་མེད་པའི་ཕྱིར་ཏེ། རྩ་བར། འཕགས་པ།འབྲས་བུ་ཐོབ་ཅེས། སྦྱངས། ཞེས་དང་། ཉམས་པ་ལས། ཞེས་གསུམ་གྱིས་བསྟན་པའི་ཕྱིར། ཞེས་གསུངས་སོ། །ཁ་ཅིག དེ་གསུམ་ཁོ་ནས་ཁྱབ་མཐའ་འཛིན་མི་རིགས་ཏེ། འཆི་བས་དེ་གཏོང་བ་ཡོད་པའི་ཕྱིར། མ་གྲུབ་ན། དེར་ཐལ། དགྲ་བཅོམ་པ་ལྷག་མེད་དུ་འཕོས་པའམ་འཆི་སྲིད་དུ་གནས་པ་ན་དེས་ཟག་མེད་ཀྱི་སྡོམ་པ་བཏང་བའི་ཕྱིར་ཏེ། རང་རྒྱུད་ཀྱི་ལམ་གང་ཡིན་སོགས་བཏང་བའི་ཕྱིར། མ་གྲུབ་ན། ཡང་ན་ལྷག་མེད་པ་ཁས་ལེན་ན་ལྷག་མེད་པའང་འཆི་སྲིད་དུ་གནས་པ་ལ་དེས་ཟག་མེད་ཀྱི་སྡོམ་པ་དག་བཏང་བ་ངེས་ཅན་ཡིན་་་པས་དེས་ན་དེ་གཏོང་བའི་རྒྱུ་གསུམ་གྲངས་ངེས་པ་མིན་ནམ་ཞེ་ན། དཔྱད་པའི་རྣམ་གྲངས་ཙམ་དུ་ཟད་ཀྱི་དེ་ཁོ་ནར་མ་ངེས་ཏེ་གཙོ་བོ་ལ་དགོངས་སམ་ཟེར་ན།ཁ་ཅིག གཙོ་བོ་ཞེས་བཤད་མི་རིགས་ཏེ་རྩ་བས་ཁྱབ་པ་ཡིག་ཆས་ལེགས་པར་བཀྲལ་བ་སྨོས་ཅི་དགོས་ཞེ་ན། གཞན་དག་གིས་གཞན་ཡང་འཕེན་ཚུལ་ཡོད་དེ།འཕགས་པ་དད་མོས་པས་དབང་བོ་སྦྱངས་པས་ཟག་མེད་དེ་དག་གཏོང་རྒྱུ་ཡིན་་པའི་ཕྱིར་ཏེ། དེའི་གཏོང་རྒྱུ་ལ་གསུམ་དུ་ངེས་ཅན་ཡིན་པའི་ཕྱིར། འདོད་ན།་ 401 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་འདྲའི་དབང་རྣོན་དེའི་རྒྱུད་ན་ཟག་མེད་ཀྱི་སྡོམ་པ་མེད་པར་ཐལ། དེའི་དེ་གཏོང་རྒྱུ་བྱུང་བའི་ཕྱིར། མ་གྲུབ་པར་ཟེར་ཏེ། ཟག་མེད་ཀྱི་སྡོམ་པའི་གཏོང་རྒྱུ་གསུམ་བཤད་ཀྱང་ཟག་མེད་ཀྱི་སྡོམ་པའི་གཏོང་རྒྱུ་མིན་པར་གོ་སླ་བས་ཞིབ་ཆ་་་་དེ་དག་རང་གི་གཏོང་རྒྱུའི་ཟག་མེད་ཀྱི་སྡོམ་པ་དང་དགེ་བ་ཡོད་པས་ཟག་མེད་་་ཀྱི་སྡོམ་པའི་གཏོང་རྒྱུ་ལ་གསུམ་བཤད་པར་འདྲའོ་ཞེ་ན། དེ་དག་བཤད་པའི་རྣམ་གྲངས་ཙམ་ཡོད་ཀྱང་། དེས་ན་ཟག་མེད་ཀྱི་སྡོམ་པའི་གཏོང་རྒྱུ་མེད་པར་ཐལ། གང་བཀོད་པ་ལྟར་མེད་པའི་ཕྱིར། འདོད་ན། ཆེས་མི་འཐད་པར་སོང་སྟེ། ཡིག་ཆ་ལས། སོ་ཐར་གྱི་དང་། བསམ་གཏན་ཟག་མེད་ཀྱི་སྡོམ་པའི་གཏོང་རྒྱུ་གཉིས། ཞེས་དང་། རྩ་བར། འཕགས་པ། འབྲས་བུ་ཐོབ་སྦྱངས་ཉམས་པ་ལས། ཞེས་གསུངས་པའི་ཕྱིར་རོ་ཟེར་བ་རྒྱ་ཆེ་བས་བརྟག་དགོས་སོ། །ཟག་མེད་ཀྱི་དགེ་བ་གཏོང་ཚུལ་ལ་གསུམ་གྱིས་ཁྱབ་པ་སྒྲས་བརྗོད་ཙམ་གྱིས་དབང་དུ་བྱས་སམ་གསུམ་ལས་གཞན་ལྷག་མེད་དུ་འཆི་འཕོ་བས་གཏོང་བ་དེའི་གཏོང་རྒྱུ་ཡིན་་ཟེར་རམ་དཔྱད།ངག་གི་མི་དགེ་བའི་ལས་ལམ་གྱིས་སོ་སྐྱེ་ཕ་རོལ་བོ་ལ་དོན་གོ་བར་བྱས་་་པའི་ཕྱིར་ཟེར་ན། འོ་ན། དེ་རྣམ་རིག་མིན་པའི་དེ་གསུམ་གྱིས་ཚིག་གོ་བར་བྱས་པར་ཐལ། དེའི་ཕྱིར། འདོད་མི་ནུས་ཏེ། དེ་སྒྲ་མིན་པའི་ཕྱིར་ཏེ། ཡིད་ཤེས་ཁོ་ནའི་ཡུལ་ཡིན་པའི་ཕྱིར། ཁ་ཅིག རིག་མིན་གྱི་གཟུགས་ཡིན་ན་དབང་ཤེས་ཀྱི་དངོས་ཡུལ་མིན་པས་ཁྱབ་པར་ཐལ། དེའི་ཕྱིར། འདོད་ན། འདོན་བཞིན་པ་མིན་པའི་རྒྱུད་ཀྱི་ངག་གི་ལས་ཀྱི་སྒྲ་དེ་ཆོས་ཅན། དེར་ཐལ། དེའི་ཕྱིར་ཟེར་ན།སྐྱོན་ཞིག་མཆིས་ཀྱང་དཔྱད་པའི་རྣམ་གྲངས་མང་ངོ་། །ལུས་ཀྱི་བརྡས་རྫུན་བྱས་པའི་ལུས་ཀྱི་རྣམ་པར་རིག་བྱེད་ཀྱིས་ཕ་རོལ་བོ་་ལ་དོན་གོ་བར་བྱས་པ་དེ་ཚིག་གིས་གོ་བར་བྱས་པ་མིན་གཞན་ཞིག་གིས་གོ་བར་་་ 402 ་

མཛོད་གནས་བཞི་པ།བྱས་པ་མིན་པའི་ཕྱིར་ན། ཁོ་ན་རེ། སྒྲ་མེད་ལུས་ཀྱིས་རྣམ་འགྱུར་སྟོན་པས་དོན་གོ་བར་བྱས་བ་ཡིན་ཞེ་ན་དཔྱད་པར་བྱ་བ་ཅུང་ཞིག་གོ།ཁ་ཅིག ཟག་མེད་དགེ་བའི་གཏོང་རྒྱུ་ལ་གསུམ་དང་བཞི་ལས་གྲངས་མང་བའང་འགྱུར་ཏེ། སངས་རྒྱས་པའི་ཚེ་ན་སྒོམ་ལམ་ཟག་མེད་བཏང་བའི་ཕྱིར། ཁྱབ་སྟེ། མཐོང་ལམ་ཟག་མེད་བཏང་བས་ཟག་མེད་དགེ་བའི་གཏོང་རྒྱུ་བཞག་པས་ཤེས་པའི་ཕྱིར། ཡང་ན་ཕྱིར་འོང་གི་འབྲས་བུ་ཐོབ་པའི་གང་ཟག་གིས་འདོད་ཉོན་དང་པོ་མངོན་དུ་བྱས་པས་ཕྱིར་འོང་གི་འབྲས་བུ་ཉམས་པ་་་་་་་་དེའང་ཟག་མེད་ཀྱི་དགེ་བ་ཉམས་པར་ཐལ། དེའི་ཟག་མེད་ཀྱི་དགེ་བ་གང་ཡང་རུང་བ་ཞིག་ཉམས་པའི་ཕྱིར། ཡང་ན། ཉན་ཐོས་དགྲ་བཅོམ་ཐོབ་མ་ཐག་པས་ཀྱང་ཟག་མེད་ཀྱི་དགེ་བ་ཉམས་པར་ཐལ། དེའི་སློབ་པའི་ཟག་མེད་དགེ་བ་བཏང་བའི་ཕྱིར་ཟེར། དེ་བཞིན་དུ་འདོད་པ་ནས་གོང་སར་སྐྱེས་མ་ཐག་པའི་ཟག་མེད་ཀྱི་དགེ་བ་འགའ་ཞིག་བཏང་རྒྱུ་ཡོད་མེད་སོགས་རྩོད་རྒྱུ་མང་བས་་་་་་་་མཐར་ལུང་གང་ཡིན་གྱི་རྗེས་སུ་ཞུགས་པ་མ་ཡིན་པར་ལུང་ཡང་དག་པའི་་་་་་་་་་་དགོངས་པར་འགྲོ་ངེས་པ་ཞིག་གི་སྟེང་ནས་འཛིན་དགོས་ཀྱང་མི་ཤེས་པ་འགའ་་ཞིག་གིས་མཛོད་ཀྱི་སྐབས་འདིར་དཔྱད་པ་རྒྱ་ཆེར་བྱེད་ན་གཞུང་གི་གོ་རིམ་་་་་་་་དཀྲུགས་འགྲོ་བས་ཚིག་ཙམ་གྱི་དོན་གོ་བར་བྱེད་ནུས་ན་མངོན་པ་མཛོད་ལ་་་་་་་་མཁས་པར་སོང་བའི་ཚད་ཟེར་བ་བཤད་ཀྱི་དེ་དག་གིས་ཀུན་མཁྱེན་དབྱིག་་་་་་་་་གཉེན་མཆོག་གི་དགོངས་དོན་ཆེ་ལོང་ཙམ་ལས་མེད་པ་མངོན་གསལ་ཡིན་ལ་དེ་་ལས་གཞན་བླ་མ་རིན་པོ་ཆེའི་གསུངས་ལྟར་སྔོན་དགེ་བའི་བཤེས་གཉེན་ཆེན་པོ་་མཚན་བརྗོད་པར་དཀའ་བ་རྔ་བ་དཀོན་མཆོག་བསྟན་འཛིན་མཆོག་གི་གསུངས་ཐོར་བུ་སོགས་སུ་བསྔགས་བརྗོད་རྒྱ་ཆེར་མཛད་ཚུལ་ནི་མངོན་པ་མཛོད་ཀྱི་་་་་་་་་སྐབས་འདིར་དོགས་སློང་གང་མང་བཀོད་པ་ནི་གཞུང་འདིའི་དོན་གཏིང་ཕྱིན་་་་་ 403 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་ཞིག་འགྲོ་ངེས་པར་གསུངས་པ་བཞིན་དཔྱད་པ་རྒྱ་ཆེ་བ་ནི་ཆེས་མཆོག་ཏུ་་་་་་་གྱུར་བའི་བློ་གྲོས་ནམ་མཁར་མཉམ་པས་ཚུལ་དུ་གསུངས་སོ། །ཡིག་ཆར། བདེ་བ་མྱོང་འགྱུར་གྱི་ལས་དེ་དགེ་བའི་ལས་ཀྱི་དང་། མི་དགེ་བ་མྱོང་འགྱུར་གྱི་ལས་དེ་མི་དགེ་བའི་ལས་ཀྱི་དང་། དེ་གཉིས་ལས་གཞན་བདེ་མི་བདེ་གང་རུང་མ་ཡིན་པ་མྱོང་བར་བྱེད་པའི་ལས་ལུང་མ་བསྟན་གྱི་ལས་་་ཀྱི་མཚན་ཉིད་ཡིན་པའི་ཕྱིར། ཞེས་གསུངས་པ་ལ། ཁ་ཅིག དགེ་བའི་ལས་ཡིན་ན་བདེ་བ་མྱོང་འགྱུར་གྱི་ལས་ཡིན་པས་ཁྱབ་པར་ཐལ། དེ་དེའི་དོན་ནམ་མཚན་ཉིད་ཡིན་པས་ཤེས་པའི་ཕྱིར། འདོད་ན། བསམ་གཏན་བཞི་བ་ཡན་ཆད་ཀྱི་དགེ་བའི་ལས་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེར་ཐལ། རང་འགྲེལ་ལས། ལས་བདེ་བ་ནི་དུས་རེ་ཞིག་དང་། གཏན་དུ་སྡུག་བསྔལ་ཡོངས་སུ་སྐྱོབ་པའི་ཕྱིར། དགེ་བ་ཡིན་ཏེ། འབྲས་བུ་ཡིད་དུ་འོང་བ་དང། མྱ་ངན་ལས་འདས་པ་ཐོབ་པར་བྱེད་པ་ཡིན་ནོ་ཞེས་གསུངས་པས་འབྲས་བུ་ཡིད་དུ་འོང་བར་བྱེད་པ་ལ་དགེ་བའི་ལས་སུ་འཇོག་པར་བཤད་པ་ལྟར་ན་གསུམ་པ་ཡན་ཆད་དུ་་་བདེ་བ་མྱོང་འགྱུར་གྱི་ལས་ཡོད་པར་བཤད་སླ་བས་སོ། །མཛོད་ཊཱིཀ་ལས། བདེ་བ་སྟེར་བའི་ལས་དེ་དགེ་བའི་ལས་དང་། ཞེས་དང་། རིན་ཆེན་སྒྲོན་མེ་ལས།བཏང་སྙོམས་མྱོང་འགྱུར་དང་། བདེ་བ་མྱོང་འགྱུར་གྱི་ལས་མི་འགལ་བར་འགྱུར་བའི་ཕྱིར་དང། ཞེས་སོགས་མཐའ་མེད་པར་བཞི་བ་སོགས་སུ་དགེ་བའི་ལས་གསུངས་པར་འདྲའོ་ཟེར་ན། ཁ་ཅིག རང་འབྲས་བདེ་བ་མྱོང་འགྱུར་གྱི་ལས་ཡིན་ན་བདེ་བ་མྱོང་འགྱུར་གྱི་ལས་ཡིན་པར་བཤད་དགོས་པར་ཐལ།རིགས་པས་སྦྱོར་ཚུལ་དེའི་ཕྱིར། འདོད་ན། བསམ་གཏན་བཞི་བ་ཡན་ཆད་ཀྱི་འཕེན་བྱེད་དགེ་བའི་ལས་དང་ཚར་གཅིག་པའི་ཉོན་མོངས་དང་མཚུངས་ལྡན་་་་གྱི་ལས་དེ་ཆོས་ཅན། དགེ་བའི་ལས་ཡིན་པར་ཐལ། བདེ་བ་མྱོང་འགྱུར་གྱི་ལས་་ 404 ་

མཛོད་གནས་བཞི་པ།ཡིན་པའི་ཕྱིར། ཁྱབ་སྟེ། སྔར་མཚན་མཚོན་བཤད་པས་ཤེས་པའི་ཕྱིར། དེ་བདེ་བ་མྱོང་འགྱུར་གྱི་ལས་མིན་ཟེར་ན། མི་རིགས་པར་ཐལ། གོང་མར་སྐྱེ་བ་འཕེན་བྱེད་ཀྱི་ལས་ཡིན་པའི་ཕྱིར། ཁྱབ་སྟེ། དེ་ཡིན་ན་རང་འབྲས་རྣམ་སྨིན་ཡིད་འོང་འབྱིན་བྱེད་ཡིན་པས་ཁྱབ་པའི་ཕྱིར། གོང་གི་མཚན་ཉིད་འཇོག་ཚུལ་ལ་བརྟག་ན་བདེ་བ་མྱོང་འགྱུར་གྱི་ལས་ཡིན་ན་ཚོར་བ་བདེ་བ་མྱོང་འགྱུར་གྱི་ལས་ཡིན་་་་་་པས་ཁྱབ་པ་བྱེད་དགོས་པར་ཐལ། དེའི་ཕྱིར། ཁོ་ན་རེ། དེ་ནི་འདོད་རིགས་པར་འདྲ་སྟེ། བསམ་གཏན་གསུམ་པའི་བར་དགེ་བ། །བདེ་བ་མྱོང་འགྱུར།ཞེས་གསལ་བར་བཤད་ཟེར་རོ། །ཁ་ཅིག དེའང་འཐད་པར་ཐག་གཅོད་དགོས་ཞེས་པ་དཀའ་སྟེ། གོང་སྨོས་བཞིན་རང་འགྲེལ་དང་དེ་ལས་གཞན་སོགས་རྒྱ་ཆེ་བས་དེ་དང་སྒྲུབ་ཚུལ་འགལ་བས་དཔྱད།བཏང་སྙོམས་མྱོང་འགྱུར་གྱི་ལས་ཡིན་ན་ལུང་མ་བསྟན་གྱི་ལས་ཡིན་་་་་་་པས་ཁྱབ་པའི་ཕྱིར་བྱས་པ་ལ་ཁོ་ན་རེ། བདེ་མི་བདེ་གང་རུང་མ་ཡིན་པ་མྱོང་བར་བྱེད་པའི་ལས་དེའང་ལུང་མ་བསྟན་གྱི་ལས་ཀྱི་མཚན་ཉིད་ཡིན་ཟེར་ཆོག་་་་་པར་ཐལ། དེའི་ཕྱིར། འདོད་ན། འཕེན་བྱེད་མི་དགེ་བའི་ལས་ཆོས་ཅན། ལུང་མ་བསྟན་གྱིས་ལས་ཡིན་པར་ཐལ། བདེ་མི་བདེ་གང་རུང་མ་ཡིན་པ་མྱོང་བར་བྱེད་པའི་ལས་ཡིན་པའི་ཕྱིར། མ་གྲུབ་ན། དེར་ཐལ། རང་འབྲས་དེ་བཞིན་དུ་ཡོད་པའི་ཕྱིར། དེར་ཐལ། དེའི་རྣམ་སྨིན་གྱི་མིག་དབང་སོགས་ཡོད་པའི་ཕྱིར་ཟེར། བཏང་སྙོམས་ཙམ་མྱོང་བར་འགྱུར་བའི་ལས་ཡིན་ན་ལུང་མ་བསྟན་གྱི་ལས་ཡིན་པས་ཁྱབ་ཅེ་ན། ཁམས་གོང་མར་སྐྱེ་བ་འཕེན་བྱེད་ཀྱི་ལས་དང་ཚར་གཅིག་པའི་ཉོན་མོངས་དང་མཚུངས་ལྡན་ཀྱི་ལས་ཆོས་ཅན། བཏང་སྙོསམ་མྱོང་འགྱུར་གྱི་དེ་ཡིན་པར་ཐལ། ཁྱོད་ལུང་མ་བསྟན་གྱི་ལས་ཡིན་པའི་ཕྱིར། འདོད་མི་ནུས་ཏེ། བདེ་བ་མྱོང་འགྱུར་གྱི་ལས་ཡིན་པའི་ཕྱིར། དེར་ཐལ། རང་འབྲས་405 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བདེ་བ་མྱོང་འགྱུར་གྱི་ལས་ཡིན་པའི་ཕྱིར། དེར་ཐལ། རང་འབྲས་བདེ་བ་ཡོད་པའི་ཕྱིར་ཏེ་བཞི་བ་ཡན་ཆད་བདེ་བ་ཡིན་པའི་ཕྱིར་ཏེ། བདེ་བ་ལ་ཚོར་བ་བདེ་བ་ཡིན་མི་དགོས་པར་ཤེས་ནུས་པའི་ཕྱིར་ཟེར་བ་མང་།ཁ་ཅིག་མྱང་འདས་འཐོབ་བྱེད་ཀྱི་དགེ་བའི་ལས་དེ་བདེ་བ་མྱོང་འགྱུར་་་གྱི་ལས་ཡིན་པར་འདྲ་ཟེར་ན། ལས་དེ་ཆོས་ཅན། བདེ་བ་མྱོང་འགྱུར་གྱི་ལས་ཡིན་པར་ཐལ། དེའི་ཕྱིར། འདོད་ན། མྱང་འདས་དེ་བདེ་བ་ཡིན་པར་ཐལ།དེའི་ལས་དེ་བདེ་བ་མྱོང་འགྱུར་གྱི་ལས་ཡིན་པའི་རྒྱུ་མཚན་ཡོད་པའི་ཕྱིར།འདོད་ན། ཆེས་མི་རིགས་ཏེ། འདུས་མ་བྱས་ལ་བདེ་བ་ཡོད་པར་མི་སྲིད་པའི་ཕྱིར། ཡང་ན་མྱང་འདས་འཐོབ་བྱེད་ཡིན་ན་བདེ་བ་མྱོང་འགྱུར་ཡིན་པས་ཁྱབ་པར་ཐལ། བདེ་བ་མྱོང་འགྱུར་གྱི་ལས་དེ་ལྟར་ངེས་པའི་རྒྱུ་མཚན་དེའི་ཕྱིར། མ་གྲུབ་ན། དེར་ཐལ། མཆིམས་ཊཱིཀ་ལས། ལས་ཀྱི་རྣམ་སྨིན་ཡིད་དུ་འོང་བ་བདེ་བ་མྱོང་བ་དང་གཏན་དུ་སྡུག་བསྔལ་ལས་སྐྱོབ་པ་མྱང་འདས་ཐོབ་བྱེད་ནི་དགེ་་་་བ་དང་། ཞེས་སོགས་སུ་གསུངས་ཟེར་ན། དེས་ན་བཞི་བ་ཡན་ཆད་ཀྱི་མྱང་འདས་འཐོབ་བྱེད་ཀྱི་དགེ་བ་སོགས་ཀྱང་བདེ་བ་མྱོང་འགྱུར་གྱི་ལས་ཡིན་པར་་་་་ཐལ། དེ་དགེ་བའི་ལས་ཡིན་པའི་ཕྱིར། ཁྱབ་པ་མཐའ་དཔྱོད་ཀྱིས་འགྲུབ་ཟེར་རོ། །ཁ་ཅིག བཞི་བ་ཡན་ཆད་ཀྱི་དགེ་བའི་ལས་ནི་བདེ་བ་མྱོང་འགྱུར་གྱི་ལས་སུ་ངེས་པ་དོན་དང་ལྡན་པར་ངེས་ཏེ། མཆིམས་མཛོད་ལས། འོ་ན་བསམ་གཏན་བཞི་བ་དང་གཟུགས་མེད་པའི་དགེ་བ། ནས། ས་དེ་དག་གི་དགེ་བ་ནི་ཉེ་བར་ཞི་བའི་བདེ་བ་མྱོང་བའི་ལས་ཡིན་པའི་ཕྱིར། ཞེས་གསུངས་པ་ལ། ཁོ་ན་རེ།གོང་དུ་སྨོས་པའི་རྩ་བར། བསམ་གཏན་གསུམ་པའི་བར་དགེ་བ། །བདེ་བ་མྱོང་འགྱུར། ཞེས་གསུངས་པ་དག་ལ། ཁྱབ་མཐའ་འཛིན་རུང་བས་བསམ་གཏན་་ 406 ་

མཛོད་གནས་བཞི་པ།གསུམ་པ་ཡན་ཆད་དུ་བདེ་བ་མྱོང་འགྱུར་མེད་པར་མངོན་ནོ་ཟེར་ན། ཁ་ཅིགབདེ་བ་མྱོང་འགྱུར་གྱི་ལས་སྔར་ལྟར་ཅུང་དཀའ་བར་མངོན་ཏེ། མཆིམས་ཊཱིཀ་ལས། ལས་ཀྱི་རྣམ་སྨིན་ཡིད་དུ་འོང་བ་བདེ་བ་མྱོང་བ་དང་། ཞེས་མཚན་ཉིད་དེར་ངོས་བཟུང་བའི་ཕྱིར་ཟེར། ཁ་ཅིག དེ་ལྟར་ནའང་གཟུགས་མེད་པ་དག་ལ་བདེ་བ་མྱོང་འགྱུར་ཡོད་འདྲ་བར་ཡིན་ནམ་ཟེར། དེས་ན་བདེ་བ་མྱོང་འགྱུར་གྱི་ལས་ཡིན་མིན་རང་འབྲས་བདེ་བ་འཕེན་པ་ལ་བྱེད་པ་ཡིན་ནམ་ཞེ་ན། ཁོ་ན་རེ།ལུང་མ་བསྟན་གྱི་ལས་དང་། དགེ་བའི་ལས་ཀྱི་གཞི་མཐུན་ཡོད་པར་ཐལ།གཟུགས་མེད་དུ་འཕེན་བྱེད་ཀྱི་ལས་དེ་དེ་ཡིན་པའི་ཕྱིར། དེར་ཐལ། དེ་བདེ་བ་མྱོང་འགྱུར་གྱི་ལས་ཡིན་པའི་ཕྱིར་ཏེ། འཕེན་བྱེད་དགེ་བའི་ལས་ཡིན་པའི་ཕྱིར།ཡང་ན་དེ་ལུང་མ་བསྟན་གྱི་དེ་ཡིན་པར་ཐལ། བདེ་མི་བདེ་གང་རུང་མ་ཡིན་པར་མྱོང་བར་བྱེད་པའི་ལས་ཡིན་པའི་ཕྱིར། ཁྱབ་པ་ཡིག་ཆས་འགྲུབ་ཟེར་ན།དེ་ཕལ་ཆེར་ཡིན་པ་འདྲ་བ་ཞིག་སྣང་ཡང་། མཆིམས་མཛོད་དུ་དེ་ལས་གཞན་ཞིག་བསྟན་པར་འདྲ་པས་དཔྱད་དགོས་ཟེར་ན་མི་འདྲ་བ་མང་ངོ་། །ཁ་ཅིགབསམ་གཏན་གསུམ་པ་ཡན་ཆད་དུ་བདེ་བ་མྱོང་འགྱུར་འཇོག་པ་མིན་པར་སྙམ་་སྟེ། ཡིག་ཆར། འདོད་པ་ནས་བསམ་གཏན་གསུམ་པའི་བར་གྱི་དགེ་བ་དེ་བདེ་བ་མྱོང་འགྱུར་དང་། གསུམ་པ་དེ་ཡན་ཆད་བཞི་བ་ནས་སྲིད་རྩེའི་བར་གྱི་དགེ་བ་དེ་སྡུག་མིན་བདེ་མིན་མྱོང་འགྱུར་དང་། ཞེས་དང་། རྩ་བར། བསམ་གཏན་གསུམ་པའི་བར་དགེ་བ། །བདེ་བ་མྱོང་འགྱུར། ཞེས་ཡིག་ཆས་དྲངས་མཚམས་སོགས་དེ་ལྟར་དུ་ཁྱབ་པ་གཅོད་པ་ཡིན་པར་འདྲའོ། །ལུང་མ་བསྟན་གྱི་ལས་ཡིན་ན་བདེ་བ་མྱོང་འགྱུར་གྱི་ལས་མ་ཡིན་པས་་་་་ཁྱབ་པ་འཛིན་དགོས་རྒྱུ་ལ། ཁོ་ན་རེ། དེའང་ཐག་གཅོད་པར་དཀའ་སྟེ། དེ་ལ་རང་གྲོགས་བདེ་བར་མྱོང་བ་ཡོད་ལ་རང་འབྲས་བདེ་བ་མྱོང་བའང་ཡོད་པའི་་་་་་ 407 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར། དང་བོ་དེར་ཐལ། ལས་དེ་དང་མཉམ་དུ་འཇུག་པའི་བདེ་བ་སླ་བར་སྣང་ངོ་། །ཕྱི་མ་དེར་ཐལ། མཐོང་ཆོས་མྱོང་འགྱུར་གྱི་ལས་ལ་ཚེ་ཕྱི་མའི་རྣམ་སྨིན་གྱི་ལས་ཡོད་པའི་ཕྱིར། དེར་ཐལ། དེའི་རྣམ་སྨིན་ཚེ་དེ་ལ་མགོ་བརྩམས་ཀྱང་ཚེ་དེ་ལ་རྫོགས་པས་ཁྱབ་པ་མེད་པའི་ཕྱིར། དེར་ཐལ། ལས་སྟོབས་ཅན་ཡིན་པས་ཚེ་དེ་ལ་རྫོགས་པས་ཁྱབ་པ་མེད་པ་དང་། ལུང་བརྒྱ་ཕྲག་སོགས་ཀྱིས་དེའི་རྣམ་སྨིན་ཚེ་ཕྱི་མ་དག་ལ་བསྟན་པའི་ཕྱིར་ཏེ། རང་འགྲེལ་ལས། མཐོང་བའི་ཆོས་ལ་མྱོང་བར་འགྱུར་བའི་ལས་ཀྱི་རྣམ་པར་སྨིན་པ་ཚེ་རབས་གཞན་དག་ན་ཡང་ཡོད་མོད་ཀྱི་རྩོམ་པའི་དབང་གིས་མིང་དེ་ལྟར་རྣམ་པར་བཞག་གོ་ཞེས་དང་། གང་སྤེལ་ལས། རྩོམ་པའི་དབང་གིས་ཞེས་བྱ་བ་ནི་གང་དུ་བྱས་པའི་སྐྱེ་བ་ཉིད་ལ་རྣམ་པར་སྨིན་པའི་མགོ་ཟུག་ཅེས་སོགས་གསུངས་པའི་ཕྱིར་ན། ཁོ་ན་རེ།མཐོང་ཆོས་མྱོང་འགྱུར་ལ་ཚེ་ཕྱི་མའི་ཕུང་བོའི་རིས་མཐུན་འཕེན་པ་ཡོད་པར་་་་་ཐལ། དེའི་ཚེ་ཕྱི་མ་དག་ལ་རྣམ་སྨིན་ཡོད་ཚུལ་དེའི་ཕྱིར་ཟེར། འདོད་མི་ནུས་ཏེ།ལས་བཞིའི་ནང་གི་གསུམ་གྱིས་ཚེ་རབས་གཞན་དུ་ཕུང་བོའི་རིས་མཐུན་འཕེན་་་པ་ཡོད་ཀྱང་མཐོང་ཆོས་མྱོང་འགྱུར་ལ་དེ་ལྟར་མེད་པར་རྩ་འགྲེལ་དག་གིས་སྒྲུབ་ནུས་པའི་ཕྱིར་ཏེ། རྩ་བར། གསུམ་གྱིས་རིས་ནི་འཕེན་པར་བྱེད། ཅེས་གསུམ་ངོས་བཟུང་བས་ཤེས་པར་བྱས་ལ། གཞན་དུ་ཡིག་ཆར། ཤེས་བྱ་ཆོས་ཅན།ལས་བཞི་ལས་སྐྱེས་ནས་དང་ལན་གྲངས་གཞན་ལ་མྱོང་འགྱུར་དང་མ་ངེས་པའི་་ལས་གསུམ་གྱིས་རིས་མཐུན་འཕེན་གྱི་མཐོང་ཆོས་མྱོང་འགྱུར་གྱིས་རིས་མཐུན་་་་མི་འཕེན་ཏེ། ཞེས་གསུངས་པའི་ཕྱིར། དེས་ན་མཐོང་ཆོས་མྱོང་འགྱུར་གྱི་ལས་ལ་ཚེ་རབས་གཞན་དུ་རྣམ་སྨིན་སོགས་མེད་པར་ཐལ། དེའི་ཕྱིར། འདོད་ན།དེས་ཚེ་འདི་ལ་རྣམ་སྨིན་རྫོགས་པས་ཁྱབ་པར་ཐལ། ཁྱོད་ཀྱིས་ཁས་ལེན་སོགས་དེའི་ཕྱིར། དེར་ཐལ། ལས་བཞི་བོ་སོ་སོར་ཁྱད་འབྱེད་པས་ཤེས་པའི་ཕྱིར་ཟེར་་ 408 ་

མཛོད་གནས་བཞི་པ།ན། དེའང་འདོད་པར་དཀའ་སྟེ། མཐའ་དཔྱོད་ཀྱིས་རང་འགྲེལ་དྲངས་མཚམས་སྤྱིར་བཤད་པས་སྐབས་ཡིན་པས་མདོ་སྡེ་བའི་ལུགས་དང་སྡེ་བ་གཞན་་་གྱི་འདོད་ཚུལ་མིན་ནམ་སྟེ། ཡིག་ཆར། དབྱེ་བ་སྤྱིར་བསྟན། ཁྱད་ཆོས་སོ་སོ་བཤད་པ། མྱོང་ངེས་བྱེ་བྲག་ཏུ་བཤད་པ་དང་གསུམ། ནས། དང་བོ་ནི། མཐོང་བའི་ཆོས་ལ་སོགས་པ་ལ། །མྱོང་འགྱུར་ཕྱིར་ན་ངེས་རྣམ་གསུམ། །ནས། ཚེ་འདིར་མཐོང་ཆོས་ལ་རྣམ་སྨིན་གྱི་མགོ་མྱོང་བར་འགྱུར་བའི་ལས་དང་། ཞེས་པའི་གཞུང་གི་སྒྲུབ་ཚུལ་བྱེ་སྨྲ་སྤྱིའི་སྐབས་ཡིན་པས་གཞན་དག་ལ་གོ་ཚུལ་མེད་་་་དམ་དཔྱད་དགོས་ཟེར་ན། ཁ་ཅིག རང་འགྲེལ་སོགས་ཀྱི་དོན་ནི་དཔེ་སྟོན་པའི་ལུགས་ཡིན་ནམ་སྙམ་སྟེ། ཨ་ཁུ་རིན་པོ་ཆེའི་མཐའ་དཔྱོད་ལས། སྐབས་འདིར་རང་འགྲེལ་ལས། བྱེ་བྲག་ཏུ་སྨྲ་བ་རྣམས་ནི་དེ་མི་འདོད་དོ། །འབྲས་བུ་ཉེ་ལ་རིང་བ་མ་ཡིན་པའི་ལས་ཀྱང་ཡོད། ཞེས་སོགས་དཔེ་དང་བཅས་པ་གསུངས་ནས་རང་ལུགས་བཞག་པའི་ཕྱིར་རོ། །དཔེ་སྟོན་པའི་ལུགས་ལ་གལ་ཏེ་མྱོང་ན་མཐོང་ཆོས་ལ་མྱོང་བར་ངེས་ལ་སྨིན་པར་མ་ངེས་པའི་ལས་དེ་གནས་སྐབས་ངེས་པ་ཡིན་ཀྱང་། ནས། རྣམ་སྨིན་ངེས་པ་གང་ཡིན་པའོ། །ཞེས་སོགས་ཀྱིས་བསྟན་པའི་ཕྱིར་ན། ཁ་ཅིག ཡིག་ཆའི་རྟགས་སོགས་དེ་ལྟར་ན་རྒྱ་ཆུང་བར་འགྱུར་བས་དཔྱད་ཟེར།མངལ་གྱི་གནས་སྐབས་ཀྱི་ཕུང་བོ་ལྔ་བོ་མཐོང་ཆོས་མྱོང་འགྱུར་གྱི་རྣམ་་་སྨིན་ཡིན་པའི་ཕྱིར་བྱས་པ་ལ་ཁ་ཅིག དེ་ཆོས་ཅན། ཚེ་འདི་ལ་བསགས་པའི་ལས་དེའི་རྣམ་སྨིན་ཡིན་པར་ཐལ། ཁས་བླངས་དེའི་ཕྱིར། འདོད་ན། ཆེས་མི་རིགས་ཏེ། དེ་ཚེ་སྔ་མ་སོགས་ཀྱི་རྣམ་སྨིན་ཡིན་པའི་ཕྱིར། དེར་ཐལ། བར་དོ་བས་བསགས་པའི་ལས་ཀྱི་རྣམ་སྨིན་ཡིན་པའི་ཕྱིར། ཡིག་ཆར། བར་དོ་ན་ཡང་ལས་ཀྱི་འཕེན་པ་ཡོད་དེ། བར་དོ་ན་འདོད་ཁམས་སུ་སྐྱེ་ཚེ་བར་དོ་རང་ཉིད་་ 409 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་མངལ་གྱི་གནས་སྐབས་ལྔ་དང་། སྐྱེས་པའི་གནས་སྐབས་ལྔ་དང་བཅུ་གཅིག་པོ་དེ་རེ་རེ་ལ་ངེས་མ་ངེས་གཉིས་ཀྱི་འཕེན་པས་ཕྱེ་ན་ཉེར་གཉིས་ཡོད་་་་་་པའི་ཕྱིར། ཞེས་སོ་ཞེ་ན། ཁོ་ན་རེ། དེས་ན་མངལ་གྱི་གནས་སྐབས་ལྔ་དང་བར་དོ་ལ་སོགས་པའི་ལྷག་མ་རྣམས་འཕེན་བྱེད་ཀྱི་ལས་གཅིག་གིས་འཕངས་པས་་་་་་ལས་དེ་མཐོང་ཆོས་མྱོང་འགྱུར་ཡིན་དོན་མེད་པའི་ཕྱིར་ཟེར་ན། དཔྱོད་ལྡན་དག་གིས་དེ་ནི་ཡིན་པར་འདྲ་སྟེ། རྩ་བར། དེ་ནི་མཐོང་ཆོས་འབྲས་བུ་ཡིན། །དེ་ནི་རིགས་གཅིག་ཁོ་ན་ཡིན། །ཞེས་དང་། འདི་ཉིད་ལས། དེ་འདྲའི་བར་དོ་དང་ལྷག་མ་བཅུ་འཕེན་བྱེད་ལས་གཅིག་གིས་འཕངས་པའི་ཕྱིར། ཞེས་སོགས་སུ་གསུངས་པ་ལ།ཁ་ཅིག དེ་འདྲའི་བར་དོ་བ་དང་མངལ་གྱི་གནས་སྐབས་སོགས་སུ་སྐྱེས་ཟིན་པ་གཉིས་ཚེ་གཅིག་གིས་བསྡུས་པ་ཡིན་པར་ཐལ། དེ་མཐོང་ཆོས་མྱོང་འགྱུར་ཡིན་ཚུལ་དེའི་ཕྱིར། འདོད་ན། དེ་འདྲའི་བར་དོ་བ་ཤི་ནས་མངལ་དུ་སྐྱེ་མི་དགོས་པར་ཐལ། དེ་གཉིས་ཚེ་གཅིག་པས་རྒྱུ་མཚན་རིགས་པའི་ཕྱིར། འདོད་མི་ནུས་པར་སླ་ཞིང་། ཡང་ན། དེའི་ཕུང་བོ་སོགས་རྟེན་དེ་ལ་བསག་པའི་རྣམ་སྨིན་མ་ཡིན་པར་ཐལ། བཤད་ཚུལ་དེའི་ཕྱིར། འདོད་མི་ནུས་ཏེ། དེ་མཐོང་ཆོས་མྱོང་འགྱུར་གྱི་རྣམ་སྨིན་ཡིན་པས་ཚེ་དེའི་ལས་བསག་པ་བོ་དེས་བསྡུས་པ་་་་ཞིག་དགོས་པའི་ཕྱིར། དེར་ཐལ། དེ་ནི་མཐོང་ཆོས་འབྲས་བུ་ཡིན། ཞེས་སོ་ཟེར། ཁོ་ན་རེ། དེ་མི་འཐད་པར་ཐལ། དེ་ནི་མཐོང་ཆོས་མྱོང་འགྱུར་མཚན་ཉིད་པ་མ་ཡིན་པའི་ཕྱིར་ཏེ། མཆིམས་མཛོད་ལས། དེ་ཡང་སྔོན་བྱས་པའི་ལས་ཀྱི་འབྲས་བུ་འདིར་མྱོང་ན་མཐོང་ཆོས་ལ་མྱོང་བ་བཏགས་པ་བ་དང་འདིར་བྱས་པ་མྱོང་ན་མཚན་ཉིད་པའོ། །ཞེས་གསུངས་པའི་ཕྱིར། ཡིག་ཆར། མཐོང་ཆོས་སམ། འཕྲལ་དུ་འབྲས་བུ་མྱོང་འགྱུར་གྱི་རྣམ་གྲངས་གཞན་ཡང་ཡོད་དེ། ལས་་ 410 ་

མཛོད་གནས་བཞི་པ།རང་གི་ནུས་པས་དེ། གཉེན་པོ་གཞན་གྱི་ནུས་པའི་དབང་གིས་དེ། ནས། ཡོད་པའི་ཕྱིར། ཞེས་པས་དེའི་གཉིས་པ་གཉེན་པོ་གཞན་གྱི་ནུས་པའི་དབང་གིས་དེ་མཐོང་ཆོས་མྱོང་འགྱུར་ཡིན་པར་ཐལ། ཡིག་ཆས་བསྒྲུབ་ཚུལ་དེའི་ཕྱིར། འདོད་ན། དེ་མི་འཐད་པར་མ་ངེས་པའི་ལས་ཡིན་པའི་ཕྱིར་ཏེ། ཡིག་ཆའི་གསུང་བ་ལྟར། གཉིས་པ་ནི། དེ་ལ་གཏན་ནས་ཆགས་པ་དང་བྲལ་ཚེ། ས་དེའི་དགེ་མི་དགེ་རྣམ་སྨིན་ངེས་པ་གནས་སྐབས་མ་ངེས་པ་ལྟ་བུ་ཡིན་ཏེ། དེས་དེ་ལ་གཉེན་པོའི་དབང་གིས་མི་སྐྱེས་པས་རྣམ་སྨིན་ངེས་པ་མིན་པར་ཚིག་གིས་བསྟན་ཚུལ་་་་་ལས་ཤེས་སོ་ཟེར་བ་འཕེན་ཚུལ་མང་ངོ་། ས་དེའི་འདོད་ཆགས་དང་བྲལ་བར་བསྟན་པའི་སོ་སྐྱེ་ཡིན་ན་སྐྱེས་ནས་མྱོང་འགྱུར་གྱི་ལས་མི་ལྡན་པས་ཁྱབ་པའི་་་་་་་ཕྱིར། འདོད་ན། དངོས་གཞི་མ་ཐོབ་པའི་འདོད་ཉོན་སྤངས་པའི་སོ་སྐྱེ་ཆོས་ཅན། ཁྱོད་ཀྱི་རྒྱུད་ལ་འདོད་པར་སྐྱེས་ནས་མྱོང་འགྱུར་གྱི་ལས་མེད་པར་ཐལ།ཁྱོད་ཀྱིས་ས་དེའི་འདོད་ཆགས་དང་བྲལ་བའི་ཕྱིར། ཁྱབ་སྟེ། རྩ་བར། གང་ལས་འདོད་ཆགས་བྲལ་བརྟན་པའི། །བྱིས་པ་དེར་སྐྱེས་མྱོང་མི་བྱེད། །ཅེས་སོ་ཞེ་ན། ཁོ་ན་རེ། དེ་ལྟར་རྒྱ་ཆེ་ཞིང་དངོས་གཞི་མ་ཐོབ་པར་འདོད་ཉོན་ལ་ཆགས་པ་དང་བྲལ་ཞིང་འདོད་པ་སྐྱེ་བར་ཡོད་འདྲ་སྟེ། དེ་དངོས་གཞི་མ་ཐོབ་པར་ཚེ་འཕོས་པ་ཡོད་པར་སྡོམ་ལས་ཀྱང་བསྟན་པས་དཔྱད།ཡང་ན། འདོད་པ་ལ་ཆགས་བྲལ་བྱས་པའི་གང་ཟག་ཡིན་ན་འདོད་པར་སྐྱེས་ནས་མྱོང་འགྱུར་དང་ལན་གྲངས་གཞན་ལ་མྱོང་འགྱུར་མ་ཡིན་པས་་་་་་ཁྱབ་པའི་ཕྱིར་བྱས་པ་ལ། ཁ་ཅིག་ན་རེ། དགེ་རྩ་ཉམས་ངེས་ཀྱི་འདོད་པ་ལ་ཆགས་བྲལ་བྱས་པའི་གང་ཟག་དེ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། སྡོམ་ལས། འདོད་རྩེས་ཉམས་ཀྱང་འཆི་བ་མེད་ཕྱིར་མིན། །ཞེས་སོ་ཟེར། ལུང་མ་བསྟན་གྱི་ལས་དགེ་བའི་ལས་མིན་པར་ངེས་པ་ལ་ཁོ་ན་རེ། དེ་་ 411 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དགེ་བའི་ལས་སུ་འགྲོ་བར་འདྲ་བའི་ཕྱིར། མ་གྲུབ་ན། དེར་ཐལ། དེ་དཀར་ཆོས་ཡིན་པའི་ཕྱིར། མ་གྲུབ་ན། དེར་ཐལ། སྤྱད་པ་ལས་བདེ་བ་འབྱུང་བ་ཡིན་པའི་ཕྱིར། ཁྱབ་སྟེ། དེ་དེའི་མཚན་ཉིད་ཡིན་པའི་ཕྱིར་ཏེ། ཤེས་སླ་བའི་ཕྱིར།དེ་དཀར་བོའི་ཆོས་མིན་ཟེར་ན་ཡིན་པར་བསམ་སྟེ་མ་བསྒྲིབས་ལུང་མ་བསྟན་་་་་ཡིན་པའི་ཕྱིར། དེར་ཐལ། ལུང་མ་བསྟན་ལ་དེས་ཁྱབ་པ། བསྟན་བཅོས་ལས།ཆོས་དཀར་བོ་རྣམས་གང་ཞེ་ན། དགེ་བའི་ཆོས་རྣམས་དང་མ་བསྒྲིབས་ལུང་དུ་མ་བསྟན་པ་རྣམས་ཡིན་ནོ། །ཞེས་གསུངས་སོ། །འདོད་པ་ནས་བསམ་གཏན་གསུམ་པའི་བར་དུ་བཏང་སྙོམས་མྱོང་འགྱུར་གྱི་དགེ་བ་ཡོད་པའི་ཕྱིར། འདོད་ན། འོ་ན་རྩ་བར། འོག་ན་བར་མ་ཡོད་དོ། །ཁ་ཅིག་ཟེར་ཏེ་གང་གི་ཕྱིར། །ཞེས་ཁ་ཅིག་གིས་བཤད་པ་མིན་པར་ཐལ། དེ་རང་ལུགས་ཀྱིས་ཀྱང་འདོད་པའི་ཕྱིར།འདོད་མི་ནུས་པར་ཡིག་ཆར། ཤེས་བྱ་ཆོས་ཅན། བསམ་གཏན་བཞི་བའི་འོག་མ་གསུམ་པ་མན་ཆད་ནའང་བདེ་སྡུག་བར་མ་མྱོང་འགྱུར་གྱི་ལས་ཡོད་དེ་ཞེས་་་་ཁ་ཅིག་ཟེར་ཏེ། ཞེས་རང་ལུགས་ཀྱིས་མི་འདོད་པར་ཤེས་པའི་ཕྱིར་ཟེར།དཔྱོད་ལྡན་དག་གིས་དེ་བསམ་གཏན་གསུམ་པ་མན་ཆད་དུ་མི་འཇོག་པར་་་་་་་་་འཛིན་པ་ནི་མཁས་པའི་ལུགས་མིན་ཏེ་འོག་ཏུ་འཇོག་པ་ཀུན་མཁྱེན་ཡབ་སྲས་་་་་དག་གི་དགོངས་པ་ཡིན་པའི་ཕྱིར་ཏེ། ཡིག་ཆར། དེས་ན། ཞེས་པ་ནས། འོག་ན་བཏང་སྙོམས་མྱོང་འགྱུར་གྱི་ལས་ཡོད་དེ། ཞེས་དང་། སྡོམ་ལས། རང་ལུགས་བཏང་སྙོམས་མྱོང་འགྱུར་བཞག་གམ་དཔྱད། །ཅེས་གསལ་བོར་གསུངས་པ་ཡིན་ནོ་ཞེ་ན། ཡིན་པར་མངོན་ཏེ། ཨ་ཁུ་ཚང་གིས་རིགས་པས་ཅུང་ཞིག་བསྒྲུབ་པས་སོ་ཟེར་ན། དེ་ནི་སྔོན་གྱི་སློབ་དཔོན་ཁ་ཅིག་གིས་བྱས་པ་ཡིན་སྙམ་སྟེ། མཆིམས་ཊཱིཀ་ལས་སོ་ཟེར།དམྱལ་བ་ན་མཐོང་ཆོས་མྱོང་འགྱུར་གྱི་ལས་ཡོད་དམ་ཟེར་ན། ཕལ་་ 412 ་

མཛོད་གནས་བཞི་པ།ཆེར་ཡོད་པར་མངོན་ཏེ། ཡིག་ཆར། ཁམས་གསུམ་པོ་ཐམས་ཅད་དང་འགྲོ་བའང་ལྔ་ན་འཕེན་པ་བཞི་ཡོད་དེ། དེ་དག་ན་དགེ་མི་དགེ་ཅི་རིགས་ཀྱི་ལས་བཞི་ཡོད་པའི་ཕྱིར་ཏེ། རྩ་བར། ཐམས་ཅད་ན་ནི་འཕེན་པ་བཞི། །ཞེས་དང་།ཡིག་ཆར། སྤྱིར་་འགྲོ་བ་ལ་དེ་ལྟར་བཤད་པའི་དམིགས་བསལ་དམྱལ་བ་ན་ནི་མི་དགེ་བའི་འཕེན་པ་བཞི་ག་ཡོད་ཀྱང་དགེ་བའི་འཕེན་པ་གསུམ་ཡོད་དེ། དེ་ན་དགེ་བའི་ལས་གསུམ་གྱིས་འཕེན་པ་ཡོད་ཀྱི་མཐོང་ཆོས་ལ་མྱོང་འགྱུར་གྱི་འཕེན་་པ་མེད་པའི་ཕྱིར། ཞེས་སོགས་སོ་ཟེར་བ་ལ། འདོད་ན། དམྱལ་བ་ན་དགེ་བའི་འཕེན་པ་ཡོད་པར་ཐལ། དེའི་ཕྱིར། འདོད་ན། དེར་དགེ་བའང་ཡོད་པར་ཐལ།དེའི་ཕྱིར། ཁ་ཅིག དེར་འཕེན་བྱེད་དགེ་བའི་ལས་ཡོད་པར་ཐལ། དེའི་ཕྱིར།དེར་མཐོང་ཆོས་མྱོང་འགྱུར་གྱི་དགེ་བའི་ལས་མེད་པར་དམིགས་ཀྱིས་བསལ་་་་་་་བའི་རྒྱུ་མཚན་དེའི་ཕྱིར། འདོད་ན། དེའི་དགེ་བ་དེའང་རྣམ་སྨིན་ཡིད་འོང་འབྱིན་བྱེད་ཡིན་པར་ཐལ། དེའི་ཕྱིར་ན། ཕལ་ཆེར་ཡིན་པར་འདྲ་ཞིང་ཚེ་འདི་ལ་དེ་རྣམ་སྨིན་ཡིད་འོང་འབྱིན་བྱེད་མེད་པར་འདྲ་བའི་ཕྱིར་ཟེར་ན། དེ་ནི་ཉི་ཚེ་བའི་དམྱལ་བ་མ་ཡིན་པའི་དམྱལ་བ་སོགས་ལ་བྱས་ན་ཆོག་གམ་སྟེ། གཞན་རྣམས་དམྱལ་བ་ལ་ཚེ་དེར། རྣམ་སྨིན་ཡིད་འོང་མེད་པར་གསལ་བོ་གསུངས་ཏེ།ཨ་ཁུ་ཚང་གི་མཐའ་དཔྱོད་ལས། དམྱལ་བ་ཡི་དྭགས་དུད་འགྲོ་དང་། ཞེས་པའི་སྐབས་ནས་དངོས་སུ་བསྟན་པའི་དམྱལ་བ་ལ་དགོངས་ཀྱི་སྤྱིར་དམྱལ་བ་ན་ལས་་ལམ་གཞན་དང་རྣམ་སྨིན་ཡིད་འོང་ཡོད་པ། རྣ་བ་བྱེ་བ་རིའི་གཏམ་རྒྱུད་དང་འདུལ་བའི་བླངས་འདས་ང་བརྒྱད་སོགས་ཀྱིས་འགྲུབ་པོ་ཞེས་བྱུང་། དེས་ན་ཚ་དམྱལ་སོགས་སུ་འཕེན་བྱེད་དགེ་བས་ལས་བསགས་ཏེ་སྐྱེས་ནས་མྱོང་འགྱུར་་་་་་་སོགས་སུ་རྣམ་སྨིན་ཡིད་འོང་འབྱིན་པ་ཡོད་མེད་སོགས་དཔྱད་པའི་རྣམ་གྲངས་་་མང་ཟེར་རོ། །་ 413 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདོད་ཆགས་དང་གཏན་བྲལ་བའི་གང་ཟག་གིས་སྔར་བསགས་པའི་སྐྱེས་་་་་་ནས་མྱོང་འགྱུར་གྱི་རྣམ་སྨིན་མ་མྱོང་བར་འཕགས་ལམ་ཐོབ་པ་ཡོད་པའི་ཕྱིར་་་་་་བྱས་པ་ལ། ཁ་ཅིག དེ་མི་འཐད་པར་ཐལ། ལས་དེ་མ་འགག་པར་དེས་འཕགས་ལམ་ཐོབ་པ་ལ་གེགས་བྱེད་པའི་ཕྱིར། མ་གྲུབ་ན། དེར་ཐལ། འཕགས་ལམ་ཐོབ་ཕྱིར་ལས་ཀྱིས་ཤིན་ཏུ་འགོག ཅེས་སྡོམ་ཚིག་སོགས་སུ་གསུངས་པ་ལྟར་ན་འདོད་པ་ལ་ཆགས་བྲལ་བྱས་པའི་གང་ཟག་གིས་ཚེ་རབས་སྔ་མར་བསག་པའི་ལས་དེའི་་རྣམ་སྨིན་མ་མྱོང་བ་དང་མ་དག་གི་བར་དུ་འཕགས་ལམ་ཐོབ་པ་མེད་པར་ཐལ།དེའི་ཕྱིར། འདོད་ན། ལས་དེ་ལ་ཚེ་དེར་མཐོང་ཆོས་མྱོང་འགྱུར་གྱི་ལས་ཀྱིས་ཁྱབ་པར་ཐལ། དེའི་ཕྱིར། འདོད་མི་ནུས་ཏེ། མཆིམས་མཛོད་ལས། དེ་ཡང་སྔོན་བྱས་པའི་ལས་ཀྱི་འབྲས་བུ་འདིར་མྱོང་ན་མཐོང་ཆོས་མྱོང་བ་བཏགས་པ་བ་དང་་་་་་་་་འདིར་བྱས་པ་མྱོང་ན་མཚན་ཉིད་པའོ། །ཞེས་གསུངས་པའི་ཕྱིར། དེས་ན་དེ་མཐོང་ཆོས་མྱོང་འགྱུར་མིན་ན་སྐྱེས་ནས་མྱོང་འགྱུར་དང་ལན་གྲངས་གཞན་ལ་་་་མྱོང་འགྱུར་གཉིས་པོ་གང་རུང་ཡིན་པར་ཐལ། དེའི་ཕྱིར། དེར་ཐལ། དེ་མིན་ན་གང་དུ་ངོས་འཛིན་དུ་མི་སྲིད་པའི་ཕྱིར་ཟེར་ན། དེའང་འཐད་པར་མ་མཐོང་བར་དེའི་ཕྱིར་ཟེར་ན། མི་རིགས་པར་འདྲ་སྟེ། དེ་ལས་དེ་གཉིས་པོ་གང་རུང་མིན་པར་རྩ་བར་བསྟན་ཏེ།གང་ལས་འདོད་ཆགས་བྲལ་བརྟན་པས།།ཞེས་སོ། །སྨྲས་པ།ཐུབ་པའི་གསང་གསུམ་ནམ་མཁའི་གོ་འགོག་པ། །ལེགས་བཤད་ནོར་བུའི་གྲགས་པ་རྒྱ་མཚོར་བརྒལ། །ཚུལ་དེ་འདྲེན་མཁས་སློབ་དཔོན་མཆོག་དེའི་གཞུང་། །ཐོས་བསམ་གྲུར་ཞུགས་མཐར་ཕྱིན་ཡོངས་རྫོགས་ཤོག །ཅེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བཞི་བའི་སྐོར་བཤད་པའོ་ 414 ་

༄ག །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་ལྔ་པ་བཞུགས་སོ། །མཐའ་བྲལ་ཤེས་བྱའི་གནས་ལ་ཡོན་ཏན་གཟུར་གནས་བློ་ཡི་སྟོབས་་་་་་་་བཅུའི་འོད་སྟོང་རབ་མཛེས་པས། །ཡིད་བཞིན་ནོར་བུའི་ཕྲེང་ཚོགས་ལམ་གྱི་རྣམ་ཐར་བཟང་བོའི་འཇིགས་པ་མེད་པའི་དཔལ་སྟེར་ཞིང་། །གདོང་ལྔའི་ཁྲི་འཕང་མཐོ་པོར་ཐུབ་པའི་བསྟན་ལ་རྒྱུན་མི་ཆད་དུ་མེ་ཏོག་འཛིན་པ་དེས། །བསྟན་འགྲོ་ཡོངས་ལ་ཕྱོགས་ཀུན་རྒྱན་པའི་ཆོས་ཀྱི་ཉི་མ་ལྷན་ཅིག་མ་ལུས་རྒྱས་་་་པར་བྱེད། །གང་འདིར་ཡིད་འོང་ནོར་བུའི་འཇམ་མཉེན་ཤེས་རབ་རལ་གྲི་འབར་་་་་བས་གསུང་དབྱངས་དྲུག་ཅུ་ཡིད་ལ་ཀུན་དགའི་པད་མོ་ཟེའུ་འབྲུ་དཀར། །རིགས་པའི་རྒྱ་མཚོའི་རླབས་ཕྲེང་ཆུ་ཡི་འོད་ཟེར་ཕྱོགས་ཀུན་གང་བར་བརྒྱན་་་་་་པས་གང་གི་བློ་གྲོས་ཤེས་བྱའི་ཁྱོན་ལ་འཛིན་པ་ཡི། །ཡོངས་རྫོགས་བསྟན་པའི་དཔལ་གྱུར་ཡིད་འོང་རྣམ་པར་བཀོད་པའི་རྒྱ་མཚོའི་གོས་ཅན་རིགས་ཚུལ་་་་་་་་་་འཇིགས་པ་མེད་པའི་ཕྱོགས་ཀུན་རྒྱལ་བ་ནི། །ཟབ་ཡངས་ཆོས་ཀྱི་བསོད་ནམས་415 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གང་གཱའི་ཆུ་བོའི་རྒྱུན་བཞིན་བསྟན་འགྲོའི་དཔལ་གྱུར་ཚེ་རབས་ཀུན་ཏུ་འབྲལ་་་མེད་འོད་དེས་སྐྱོང་གྱུར་ཅིག །དེ་ལ་འདིར་ཕྲ་རྒྱས་གཏན་ལ་ཕབ་པ་ལ། བློ་གྲོས་ཆེ་བར་གྲགས་པའི་གཞོན་པ་ལ་ལ་ན་རེ། འདོད་ཆགས་ཀྱི་དབང་གིས་རྩ་ཉོན་གཞན་དག་རྒྱས་པར་འགྱུར་སྙམ་སྟེ། རང་འགྲེལ་ལས། དེ་བཞིན་ཞེས་སྨོས་པ་ནི། འདོད་ཆགས་ཀྱི་དབང་གིས་གཞན་དག་དམིགས་པ་ལ་རྒྱས་པར་འགྱུར་བ་ཉིད་ཤེས་པར་བྱ་བའི་་ཕྱིར་ཏེ། ཞེས་གསུངས་པའི་ཕྱིར་ཟེར་ན། ཁ་ཅིག་དེའང་འདོད་སྙམ་པ་མི་རིགས་ཏེ། རྩ་ཉོན་གཞན་རྒྱས་པར་འདོད་ཆགས་ཀྱི་དབང་གིས་ཡིན་པར་འདོད་དཀའ་བའི་ཕྱིར། མ་གྲུབ་ན། ཡུལ་དེ་ལ་ཆགས་པས་བརླན་པར་བྱས་པ་ན་ཁྲོ་བ་སོགས་རྒྱས་པར་ཐལ། དེའི་ཕྱིར། ཡང་ན། ཡུལ་དེ་ལ་ཆགས་པས་བདེ་བ་སྐྱེས་པ་ན་ཁྲོ་བས་ཡིད་མི་བདེ་བའང་སྐྱེས་པར་ཐལ། དེའི་ཕྱིར། དེར་མི་སྲིད་པ་བློ་ཆེས་ཆུང་བས་ཀྱང་ཤེས་ནུས་སོ་ཟེར། ཁོ་ན་རེ། འདོད་ཆགས་ཀྱི་དབང་གིས་གཞན་དག་དམིགས་པ་ལ་རྒྱས་པར་འགྱུར་བ་གསུངས་པ་འདོད་མི་རིགས་་་པར་ཐལ། ཞེ་འདོད་དེའི་ཕྱིར་ཟེར་བ་སོགས་ལ་དཔྱད། ཁོ་ན་རེ། དེ་ནི་མཐའ་ཀུན་ནས་ཁས་ལེན་པར་མི་སེམས་ཏེ། འདོད་ཆགས་ལས་ཞེ་སྡང་སྐྱེ་བ་སྐབས་མང་བོར་བསྟན་པའི་ཕྱིར། རྟགས་མ་གྲུབ་ཟེར་ན། དེ་བས་ཀྱང་མི་རིགས་ཏེ།གང་སྤེལ་ལས། འདོད་ཆགས་ཀྱི་དབང་གིས་གཞན་དག་ཞེས་བྱ་བ་ནི་ཞེ་སྡང་ལ་སོགས་པ་དག་གོ། འདི་སྐད་དུ་མདོ་ལས་དགའ་བ་ལས་ཞེ་སྡང་སྐྱེའོ་ཞེས་་་་་་ 416 ་

མཛོད་གནས་ལྔ་པ།གསུངས་ཏེ། ང་རྒྱལ་ལ་སོགས་པ་དག་ཀྱང་དེ་དང་འདྲ་བར་རིགས་པར་བྱའོ། །ཞེས་གསུངས་པའི་ཕྱིར། གཞན་ན་རེ། རྩ་ཉོན་དྲུག་པོ་གང་རུང་ཡིན་ན་ཕྲ་རྒྱས་ཡིན་པས་ཁྱབ་པར་འདོད་པ་ལ། རྒྱུན་ཆད་ཁ་མའི་དེ་དག་ཆོས་ཅན། དེར་ཐལ།དེའི་ཕྱིར། འདོད་ན། དམིགས་པ་ལ་རྒྱས་པར་འགྱུར་བ་ཡིན་པར་ཐལ། འདོད་ཚུལ་དེའི་ཕྱིར། འདོད་མི་ནུས་ཏེ། རྒྱུན་ཆད་ཁ་མའི་དེ་ཡིན་པའི་ཕྱིར། ཁོ་ན་རེ།ཕྲ་རྒྱས་ལ་དམིགས་པ་རྒྱས་པར་འགྱུར་བ་ནི་ཁྱབ་པ་ངེས་སྙམ་སྟེ། ཆགས་སོགས་དྲུག་གིས་ཀྱང་ཕྲ་བ་ཆུང་ངུ་ལས་རྒྱས་པར་འགྱུར་བའི་ཕྲ་རྒྱས་སུ་བཤད་པའི་་་་་་་ཕྱིར། དེར་ཐལ། ཡིག་ཆར། ཆགས་སོགས་དྲུག་ཆོས་ཅན། ཁྱོད་ལ་ཉོན་མོངས་ཞེས་བརྗོད་པའི་རྒྱུ་མཚན་ཡོད་དེ། ཁྱོད་ཀྱིས་སེམས་ཉོན་མོངས་པ་སྟེ་ཞི་བའམ་རྣལ་མ་དགྲ་བཅོམ་པའི་སེམས་ལྟར་མི་གནས་པར་བློང་བློང་བོར་བྱེད་པའམ་་་་་་བྱེད་ལས་བཅུར་བྱེད་པས་ན་ཉོན་མོངས་དང་། ཕྲ་བ་ཆུང་ངུ་ལས་རྒྱས་པར་བྱེད་པས་ན་ཕྲ་རྒྱས་ཞེས་བརྗོད་པའི་ཕྱིར་ཏེ། ཀུན་བཏུས་ལས། དེ་བྱུང་བས་སེམས་ཀྱི་རྒྱུད་རབ་ཏུ་མ་ཞི་བར་བྱེད་པ་དེ་ཉོན་མོངས་པའི་མཚན་ཉིད་དོ། །ཞེས་དང་ཞེས་གསུངས་སོ། །དེས་ན་ཆགས་སོགས་དྲུག་པོ་ཕྲ་རྒྱས་སུ་བཤད་པ་ལྟར་ན་དེ་ཅི་རིགས་ལ་ཕྲ་རྒྱས་དགོས་པར་འདོད་སྙམ་མོ། །ཡང་ན། དེ་དག་ཆོས་ཅན། དེར་ཐལ། དེས་ཉོན་མོངས་པའི་བྱེད་པ་བཅུ་ལ་འཇུག་པའི་ཕྱིར་ཏེ།རང་འགྲེལ་ལས། ཉོན་མོངས་པ་འཇུག་པ་ན་བྱ་བ་བཅུ་བྱེད་དེ། ཞེས་སོགས་སོ་ཟེར་ན། གཞན་ཡང་། དེར་ཐལ། འདོད་པའི་འདོད་ཆགས་ནི་ཕྲ་རྒྱས་སུ་གོར་མ་ཆག་སྟེ། སྔར་བཤད་པ་ལྟར་རོ། །ཁོ་ན་རེ། དེ་དག་ལ་ཁྱབ་མཐའ་འཛིན་པ་ནི་མི་རུང་བ་ཁོ་ནར་ངེས་ཏེ། ཡིག་ཆ་ལས། སྔོན་གྱི་ཁ་ཅིག་ན་རེ། རྩ་ཉོན་ནམ་ཕྲ་རྒྱས་དེ་ལ་དབྱེ་ན་དྲུག་ཡོད་དེ། ནས། འོ་ན་རྩ་ཉོན་དྲུག་པོ་གང་རུང་ཡིན་ན་ཕྲ་རྒྱས་ཡིན་པས་ཁྱབ་པར་ཐལ། དབྱེ་བ་དེའི་ཕྱིར། འདོད་ན། ཐ་མའི་སྐད་་ 417 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅིག་ཉོན་མོངས་དེ་དྲུག་རེ་རེ་ནས་ཆོས་ཅན། ཕྲ་རྒྱས་ཡིན་པར་ཐལ། རྩ་ཉོན་དྲུག་པོ་གང་རུང་ཡིན་པའི་ཕྱིར། ཁྱབ་པ་ཁས། ཞེས་གསུངས་པས་སོ་ཟེར་ན།ཁ་ཅིག ཕྲ་རྒྱས་ནི་ས་བོན་ལ་འདོད་པ་རང་ལུགས་ཡིན་སྙམ་སྟེ། ཡིག་ཆར། ཕྲ་རྒྱས་ཀྱི་དོན་བྱེ་མདོ་གཉིས་མི་འདྲ་ཡང་མདོ་སྡེ་བ་ལྟར་ལེགས་པའི་ཕྱིར། ཞེས་དང་། རང་འགྲེལ་ལས། མདོ་སྡེ་བ་རྣམས་ཀྱི་ཇི་ལྟ་བུ་ནི་ལེགས་པ་ཡིན་ནོ། །ཞེས་གསུངས་པས་ནའོ་ཟེར་ན། ཁོ་ན་རེ། དེ་ནི་འཐད་སྙམ་པར་མི་འདུག་སྟེ། སྔར་དྲངས་པའི་ཡིག་ཆས་ཆགས་སོགས་དྲུག་ཕྲ་རྒྱས་སུ་གསུངས་པ་དང་། ཡང་ན་ཕྲ་བ་ཆུང་ངུ་ལས་རྒྱས་པར་བྱེད་པས་ན་ཕྲ་རྒྱས་སུ་བཞག་པ་སོགས་ལས་མི་འཐད་པར་གོ་ཚུལ་དང། མངོན་པའི་རྒྱན་ལས་ཀྱང་། འདོད་པའི་འདོད་ཆགས་ཀྱི་ཕྲ་རྒྱས་ནི་དབང་བོ་གསུམ་དང་མཚུངས་པར་ལྡན་པ་ཡིན་་ནོ། ཞེས་ས་བོན་མིན་པར་ངེས་ཚིག་གིས་གོ་ནུས་སོ། །ཁོ་ན་རེ། དེ་ནི་བྱེ་སྨྲ་ལྟར་ཡིན་པས་མཛོད་རང་གི་ལུགས་སུ་ནི་སྔ་མ་ལྟར་རོ་ཞེ་ན། དེའང་ལུང་རིགས་སོགས་ཀྱིས་ཀྱང་སྒྲུབ་ཚུལ་ལས་འགལ་བར་མི་འགྱུར་རམ་ཞེ་ན། ཁོ་ན་རེ། དེ་ལྟར་ཉན་ཐོས་སྒོམ་ལམ་རྡོ་རྗེ་ལྟ་བུའི་བར་ཆད་མེད་ལམ་རྒྱུད་ལ་སྐྱེ་ཁ་མའི་རྒྱུད་་ཀྱི་ཆགས་སོགས་ཀྱི་ས་བོན་དེའང་ཕྲ་བ་ཆུང་ངུ་ལས་རྒྱས་པར་འགྱུར་བས་དགྲ་་་་བཅོམ་པའི་དུས་དེར་ཡང་ཉོན་མོངས་ཀྱི་དེ་རྒྱས་པར་ཐལ་བས་སོ་ཞེ་ན། ཁོ་ན་རེ། དཔྱད་པའི་རྣམ་གྲངས་མང་ཞིང་སློབ་དཔོན་གྱི་ལུགས་ལྟར་ན་མདོ་སྡེ་བ་ལྟར་ཡིན་སྙམ་སྟེ། ཡིག་ཆ་རང་ལས། སློབ་དཔོན་གྱིས་ཀྱང་མདོ་སྡེ་བ་ལྟར་ཉོན་མོངས་ཀྱི་ཕྲ་རྒྱས་ཉོན་མོངས་ཀྱི་ས་བོན་ལ་འདོད་པའི་ཕྱིར། ཞེས་གསལ་ལོ། །ཁོ་ན་རེ། དེའང་ཐ་མའི་ཆགས་སོགས་ཀྱི་ས་བོན་དེ་ཕྲ་རྒྱས་ཡིན་མིན་སྔར་ལྟར་འཕེན། ཁ་ཅིག་ན་རེ། དེ་ནི་མི་རིགས་ཏེ་མཐའི་ཕྲ་རྒྱས་ནི་གང་དུ་གཟུང་བར་མི་སེམས་ཏེ། ཐ་མའི་ཆགས་སོགས་ཕྲ་རྒྱས་སུ་གང་གིས་ཀྱང་མི་འདོད་པའི་ཕྱིར།་ 418 ་

མཛོད་གནས་ལྔ་པ།དེར་ཐལ། སྡོམ་ལས། འདིར་ཡང་ཐ་མའི་ཆགས་སོགས་ཕྲ་རྒྱས་མིན། །ཞེས་པས་སོ་ཟེར་ན། ཁོ་ན་རེ། རྒྱུན་ཆད་ཁ་མའི་ཕྲ་རྒྱས་མེད་པར་ཐལ། དེའི་ཕྱིར།འདོད་ན། ཕྲ་རྒྱས་འགག་མ་ཐག་གཅིག་ཀྱང་མེད་པར་ཐལ། ཞེ་འདོད་དེའི་ཕྱིར། ཡང་ན། འདོད་ཉོན་སྤངས་མ་ཐག་པ་དེ་འདོད་པའི་ཕྲ་རྒྱས་འགག་མ་ཐག་པ་མིན་པར་ཐལ། དེའི་ཕྱིར། འདོད་ན། དེས་ནམ་དེ་འགག་ཅེས་དྲིས་པ་ན་ལན་མེད་པར་ངེས་སོ་ཞེ་ན། ཁ་ཅིག དེ་འགག་པའི་སྐབས་མེད་ཟེར།གཞན་དག་སྔར་གྱི་ཆགས་སོགས་ཀྱི་དམིགས་རྣམ་རྒྱས་པར་འགྲོ་མི་ནུས་པའི་་་་་་དུས་ན་དེ་འགག་ཟེར་ན། དེ་དག་རིམ་བཞིན་མི་འཐད་པར་སེམས་ཏེ། དང་བོ་ལྟར་ན་དགྲ་བཅོམ་པ་ལའང་ཕྲ་རྒྱས་ལྡན་པར་ཁས་ལེན་དགོས་ཤིང་། ཕྱི་མ་ལྟར་ན་འདོད་ཉོན་མ་སྤངས་པའི་སྔོན་ཙམ་ནས་འདོད་པའི་ཕྲ་རྒྱས་སྤངས་པར་་ཐལ། སྐབས་འདིར་ཉོན་མོངས་སྤངས་པ་དང་འགག་པ་དུས་མཉམ་པས་ཤེས་པའི་ཕྱིར་ན་དཔྱད།ཁ་ཅིག་ན་རེ། ཉོན་མོངས་ཡིན་ན་བྱེད་ལས་བཅུ་ག་བྱེད་པས་ཁྱབ་པར་ངེས་ཏེ། རང་འགྲེལ་ལས། ཉོན་མོངས་པ་འཇུག་པ་ན་བྱ་བ་བཅུ་བྱེད་དེ། ཞེས་དང་། ཀུན་བཏུས་ལས། དེ་བྱུང་བས་སེམས་ཀྱི་རྒྱུད་རབ་ཏུ་མ་ཞི་བར་བྱེད་པ་དེ་ཉོན་མོངས་པའི་མཚན་ཉིད་དོ། །ཞེས་སོགས་སོ་ཞེ་ན། ཐ་མའི་ཉོན་མོངས་ཆོས་ཅན། བྱ་བ་བཅུ་སོགས་བྱེད་པར་ཐལ། དེའི་ཕྱིར། འདོད་ན། རྩ་བ་བརྟན་པར་བྱེད་པ་དང་། རྒྱུན་གནས་པ་སོགས་བྱེད་པར་ཐལ། དེའི་ཕྱིར། དེར་ཐལ།རང་འགྲེལ་ལས། ཉོན་མོངས་པ་འཇུག་པ་ན་བྱ་བ་བཅུ་བྱེད་དེ། རྩ་བ་བརྟན་པར་བྱེད་དོ། །རྒྱུན་གནས་པར་བྱེད་དོ། །ཞིང་དུ་སྒྲུབ་པར་བྱེད་དོ། །ནས།ཁམས་ལས་མི་འདའ་བའི་ཚུལ་གྱིས་འཆིང་བའི་དོན་དུ་ཁྱད་པར་བྱེད་དོ། །ཞེས་གསུངས་པ་ལ། ཁ་ཅིག རྩ་བའི་ཕྲ་རྒྱས་ལ་བྱ་བ་བྱེད་པ་བཅུར་ངེས་ལ། སྤྱིར་419 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཉོན་མོངས་ལ་ཁྱབ་པར་ངེས་དཀའ་སྟེ། མངོན་པའི་རྒྱན་ལས། དེའི་རྩ་བ་ནི་ཕྲ་རྒྱས་ཡིན་ཏེ། ཉོན་མོངས་པ་འཇུག་པ་ན་བྱ་བ་བཅུ་བྱེད་པའི་ཕྱིར། ཞེས་དེའི་བྱ་བ་བཅུ་ལ་འཇུག་པའམ་དོན་ལ་བྱ་བ་བྱེད་ན་རྩ་བའི་ཕྲ་རྒྱས་ཡིན་པར་བཤད་་་་་་སྙམ་མོ་ཟེར།སྔར་ལྟར་ལས་ཅུང་ཞིག་མང་བས་དཔྱད་ན། ཁ་ཅིག རང་ལུགས་ལ་ཕྲ་རྒྱས་མདོ་སྡེ་བ་ལྟར་ཁས་བླང་བ་ལ་ཉེས་པ་མེད་པར་སྔར་དྲངས་པའི་ཡིག་ཆ་་་་་་དང་ལུང་རིགས་སོགས་ཀྱིས་སོ་ཞེ་ན། འོ་ན་ཆགས་སོགས་གཅིག་ཀྱང་ཕྲ་རྒྱས་མིན་པར་ཐལ། དེ་ལ་ས་བོན་གྱིས་ཁྱབ་པར་དེའི་ཕྱིར། འདོད་ན། ཕྲ་རྒྱས་ཀྱི་དོན་གང་ངོས་འཛིན་ཞེ་ན། རང་གི་རྒྱུན་ཕྱི་མ་ཉོན་མོངས་དེ་རྒྱས་པར་བྱེད་པས་འཇོག་པར་སེམས་ཏེ། ཨ་ཁུ་ཚང་གི་མཐའ་དཔྱོད་ལས། རང་གི་རྒྱུན་ཕྱི་མ་མི་རྒྱས་པས་ཕྲ་རྒྱས་མིན་པར་གསུངས་ལ། ཞེས་པས་བཟློག་ནས་དེར་འཇོག་པར་གོ་བའི་ཕྱིར་ཟེར། གཞན་ཡང་། ཕྲ་རྒྱས་ལ་ཉོན་མོངས་ཀྱིས་ཁྱབ་པ་སློབ་དཔོན་ཡབ་སྲས་སོགས་ཀྱིས་བཞེད་པར་མངོན་གསལ་ཡིན་ཏེ། མཐའ་དཔྱོད་ལས། གཞན་ཡང་ཕྲ་རྒྱས་དྲུག་འདྲེན་ཚུལ་དེ་མི་འཐད་པར་ཐལ། འདོད་པའི་འདོད་ཆགས་ཀྱི་ཕྲ་རྒྱས་ནས་ཐེ་ཚོམ་གྱི་ཕྲ་རྒྱས་བར་མདོ་ལས་བཤད་ཅིང་།སློབ་དཔོན་ཀུན་མཁྱེན་འདིས་ཀྱང་བཀོད་པའི་ཕྱིར། རང་འགྲེལ་ལས། ཕྲ་རྒྱས་དྲུག་པོ་དག་ཀྱང་མདོ་ལས་འདོད་ཆགས་ཕྱེ་ནས་བདུན་དུ་བཤད་དེ། འདོད་པའི་འདོད་ཆགས་ཀྱི་ཕྲ་རྒྱས་དང་། ནས། ཐེ་ཚོམ་གྱི་ཕྲ་རྒྱས་སོ། །ཞེས་སོགས་པས་ཕྲ་རྒྱས་ལ་དེས་ཁྱབ་པར་གསལ་ལོ་ཞེ་ན། སློབ་དཔོན་གྱིས་གང་བཞེད་པར་དཔྱད་གཞི་ཆེ་བས་སོ །མདོ་སྡེ་བས་ཕྲ་རྒྱས་ལ་ས་བོན་གྱིས་ཁྱབ་པར་འདོད་པ་ལ། འོ་ན་སྲིད་ཉོན་བརྒྱད་པ་སྤངས་ནས་དགུ་བ་མ་སྤངས་པའི་རྒྱུད་ལ་ཕྲ་རྒྱས་ཡོད་དམ་སྙམ་་་་་ 420 ་

མཛོད་གནས་ལྔ་པ།སྟེ་དེ་དགུ་བའི་ས་བོན་ཡོད་པས་སོ་ཟེར་ན། ཁ་ཅིག དེའི་དགུ་བའི་དངོས་གཉེན་སྐྱེ་ཁ་མའི་རྒྱུད་ལ་ཕྲ་རྒྱས་ཡོད་པར་ཐལ། དེའི་རྒྱུད་ལ་དེའི་ས་བོན་མེད་པར་ཁས་ལེན་མི་རུང་བའི་ཕྱིར། མ་གྲུབ་ན། གྲངས་རྩིས་ནས་དཔྱད་སླ་བས་སོ།།ཡང་ན། དེའི་རྒྱུད་ལ་ཕྲ་རྒྱས་ཡོད་ཟེར་ན། དེ་ཆོས་ཅན། ཉོན་མོངས་པ་རང་ཉིད་རྒྱས་པར་འགྱུར་བར་ཐལ། ཕྲ་རྒྱས་ཡིན་པའི་ཕྱིར། ཁྱབ་སྟེ། ཡིག་ཆར།ཉོན་མོངས་པ་རང་ཉིད་རྒྱས་པར་འགྱུར་བར་ཐལ་ལོ། །ཕྲ་རྒྱས་ཡིན་པའི་ཕྱིར།ཁྱབ་སྟེ། ཞེས་གསུངས་པའི་ཕྱིར། འདོད་ཆགས་ཀྱི་དབང་གིས་ཕྲ་རྒྱས་གཞན་དག་གི་དམིགས་པ་ལ་རྒྱས་པར་གོང་དུ་དཔྱད་པ་ལྟར་རྩོད་ཚུལ་མང་ངོ་། །ཁ་ཅིག སྲིད་པའི་འདོད་ཆགས་ལ་གཟུགས་ངོས་འཛིན་པ་ནི་སློབ་དཔོན་གྱི་ལུགས་རྨ་མེད་པར་མངོན་ཏེ། མཐའ་དཔྱོད་ལས། སློབ་དཔོན་རང་ཉིད་ནི་ལུས་ཁོ་ན་སྲིད་པ་ཡིན། ཞེས་དང་། ཡང་དེ་ཉིད་ལས། སེམས་དེ་དག་སྙོམས་པར་འཇུག་པ་ན་རྟེན་དང་བཅས་པའི་ལུས་ཁོ་ན་རོ་མྱོང་བ་དེ་ལ་སྲིད་་་་་་པའི་འདོད་ཆགས་ཞེས་བཤད་པའི་ཕྱིར། ཞེས་གསལ་ལོ་ཞེ་ན། ཁོ་ན་རེ། འོ་ན།འདོད་ཆགས་ལ་གཟུགས་འཇོག་པར་ཐལ། དེའི་ཕྱིར། འདོད་མི་ནུས་ཏེ།གཟུགས་ཤེས་ཀྱི་ཡིན་པ་འདོད་མཁན་མཁས་པ་སུའང་མི་སྲིད་པའི་ཕྱིར། ཁོ་ན་རེ། དེས་ན་གཞུང་གི་དོན་འདི་ལ་ཇི་ལྟར་བསྟན་ཁྱོད་ཉིད་ལ་བརྗོད་དུ་མེད་པར་འགྱུར་ཏེ། འགྲེལ་བཤད་དག་གིས་ཀྱང་གསལ་བོར་བསྟན་པའི་ཕྱིར་ཏེ།འགྲེལ་བ་རྒྱལ་སྲས་མ་ལས། ལུས་ཁོ་ན་སྲིད་པ་ཡིན་ཞེས་བྱ་བ་ནི་སློབ་དཔོན་གྱི་གཞུང་ལུགས་ཡིན་ནོ་ཞེས་སོ་ཟེར་ན། གཞན་དག་གིས་ལུས་དེ་ལ་དགའ་བ་སྲིད་པ་ལ་འདོད་ཆགས་སུ་བཤད་པ་ལ་བྱ་ཡི་དེ་ལས་གཞན་མིན་པར་འདྲ་སྟེ། ཡིག་ཆར། དེའི་ཡུལ་ལུས་དེ་ལ་དགའ་བ་སྲིད་པ་ལ་འདོད་ཆགས་ཡིན་གྱི་ལུས་དེ་ཐར་བ་ཡིན་ན་དད་འདུན་དགེ་བར་འགྱུར་བའི་ཕྱིར། ཞེས་གསལ་ལོ་ཞེ་ན། ཁོ་421 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན་རེ། དེ་ལྟར་ཧ་ཅང་བཤད་བདེ་བ་ཞིག་མི་འདུག་ཀྱང་བརྟག་པར་གལ་ཆེའོ། །གོང་དུ་བརྟགས་པ་བཞིན་རང་ལུགས་ལ་ཕྲ་རྒྱས་མདོ་སྡེ་བ་ལྟར་ས་བོན་་ཁོ་ན་ལ་འདོད་ཟེར་ན། དཔྱོད་ལྡན་དག་གིས་དེ་མི་འཐད་པར་ཐལ རྩ་བ་རང་ལས་ཆགས་སོགས་དྲུག་ཕྲ་རྒྱས་སུ་གསུངས་པ་དང་འགལ་ལ། དེའི་དོན་བཀྲལ་སྐབས་ཕྲ་རྒྱས་གོ་བརྒྱད་ངེས་ཚིག་གིས་བསྟན་པ་དོན་མེད་པར་འགྱུར་བ་དང་།ཡིག་ཆར། དངོས་བསྟན་བྱེ་སྨྲའི་ལུགས་སོ་ཞེས་མི་འཐད་པར་འགྱུར་བ་དང་།ཉོན་མོངས་པའི་ཀུན་འབྱུང་ལ་སྲིད་པའི་རྩ་བ་མེད་པར་ཐལ་བ་དང་། ཕྲ་རྒྱས་བསྟན་པ་ན་ས་བོན་བསྟན་པར་ཐལ་བ་དང་། ཕྲ་རྒྱས་ཀྱི་དོན་མེད་པར་ཐལ་བ་སོགས་མཐའ་ཡས་སོ་ཞེས་རང་ལུགས་བྱེ་སྨྲ་ལྟར་ཡིན་ནམ་སྙམ་མོ་ཟེར། གཞན་ཡང་། རང་འགྲེལ་ལས། ཆོས་མངོན་པ་ལས་ཕྲ་རྒྱས་བཅུའོ། །ནས། དགུ་བཅུ་རྩ་བརྒྱད་དུ་ཡང་འཆད་དོ། །ཞེས་གྲངས་མཐའ་ཆོད་པའི་རྡོ་རྗེའི་ཚིག་ཏུ་སྣང་ངོ་ཟེར་ན། རྟོགས་ལྡན་ལ་ལ་ན་རེ། དེའང་ལུང་རིགས་གཉིས་ལས་རྩོད་པ་འབྱུང་བ་ཡིན་ཏེ། རང་ལུགས་ཀྱིས་དེ་ལྟར་མི་འདོད་པའི་ཕྱིར། མ་གྲུབ་ན།དེར་ཐལ། རང་འགྲེལ་ལས། མདོ་སྡེ་བ་རྣམས་ཀྱི་ཇི་ལྟ་བ་དེ་ལྟ་བུ་ནི་ལེགས་པ་ཡིན་ནོ། །ཞེས་ལེགས་པ་ཡིན་ཚུལ་ལའང་ལུང་གིས་ཤེས་སླའོ། །རིགས་པས་བརྟག་ན་ཕྲ་རྒྱས་གོ་བརྒྱད་གྲངས་མཐའ་འཛིན་པ་ལས་གཞན་ཕྲ་རྒྱས་མེད་སྙམ་་ན། ཀུན་དཀྲིས་བཅུ་ག་ཆོས་ཅན། ཕྲ་རྒྱས་མིན་པ་གང་གིས་བསྒྲུབ་མི་ནུས་པར་ཐལ། ཆགས་སོགས་ཕྲ་རྒྱས་སུ་བཞག་ན་དེ་མི་འཇོག་པའི་རྒྱུ་ཡང་མི་རྙེད་པའི་ཕྱིར་ཟེར། ཡང་ན། རང་གི་རྒྱུན་ཕྱི་མ་རྒྱས་པར་འགྱུར་བྱེད་ཕྲ་རྒྱས་སུ་བཞག་ན་ཁྲོ་བ་དང་སེར་སྣ་སོགས་ཕྲ་རྒྱས་ཇི་ལྟར་མིན་ཏེ་ཁས་ལེན་འོས་མེད་ཀྱིས་ཡིན་་་་་་པར་བསྒྲུབ་ནུས་པའི་ཕྱིར། སྔར་གྱི་དེར་འདོད་ཚུལ་མཆིམས་ཊཱིཀ་ལས། སྙོམས་འཇུག་རྟེན་ལུས་དང་བཅས་པ་ཁོ་ན་ལ་སྲེད་པའི་ཕྱིར་དང་། ལུས་ནི་སྲིད་པ་་ 422 ་

མཛོད་གནས་ལྔ་པ།ཡིན་པའི་ཕྱིར་དང་། འྀདོད་ཡོན་ལ་དམིགས་པ་མ་ཡིན་པའི་ཕྱིར་སྲིད་པའི་འདོད་ཆགས་ཞེས་གཅིག་ཏུ་བསྡོམས་སོ་ཞེས་ཤེས་པར་བྱའོ་ཞེས་སློབ་དཔོན་གྱི་་་འདོད་ཚུལ་དེ་གོ་ཚུལ་མང་བས་དཔྱད་གཞི་ཆེའང་མང་དོགས་ནས་མ་བྲིས།ཁ་ཅིག སྡུག་བསྔལ་མཐོང་སྤང་ལ་ཕྲ་རྒྱས་བཅུར་འབྱེད་པ་དོགས་པ་འདི་ངེས་ཏེ། ཉོན་མོངས་ཆེན་པོའི་ས་བ་དྲུག་ཀྱང་ཕྲ་རྒྱས་མིན་པར་འཐད་དཀའ་སྟེ་ཕྲ་རྒྱས་ཀྱི་དོན་ཚང་བ་དང་སྡུག་བསྔལ་མཐོང་སྤང་ལའང་ངེས་པར་་་་་སེམས་ཏེ་དེའི་ངོ་བོར་གྱུར་བའི་དེའང་ཡོད་ལ་དེས་ན་དེ་དག་ལ་སྡུག་བསྔལ་་་་་་་མཐོང་སྤང་གི་ཕྲ་རྒྱས་མེད་པར་ཁས་ལེན་ཐབས་མེད་པའི་ཕྱིར་ཟེར་བ་ལ།ཁ་ཅིག འཇིག་ལྟ་དེ་སྡུག་བསྔལ་མཐོང་སྤང་དུ་འཇོག་པ་ཉེར་ལེན་གྱི་ཕུང་བོ་ལ་དམིགས་པས་དེས་ཀྱང་དེར་བཞག་པ་ལ་མ་ནོར་བ་ཡིན་ཟེར་ན། ཁོ་ན་རེ། དེས་ན་ཉོན་མོངས་ཆུང་ངུའི་ས་བ་སོགས་ཀྱང་སྡུག་བསྔལ་མཐོང་སྤང་དུ་བཞག་པ་ལ་སྐྱོན་མེད་པ་ངེས་པར་ཐལ། དེ་དག་གིས་ཉེར་ལེན་གྱི་ཕུང་བོ་ལ་དམིགས་པའི་ཕྱིར་ཟེར། གཞན་མང་བོས་འཇིག་ལྟ་དེར་འཇོག་པ་ནི་གཞུང་དོན་མཆོག་ཏུ་ངེས་ཏེ། ཡིག་ཆར། འཇིག་ལྟ་ནི་ཉེར་ལེན་གྱི་ཕུང་བོ་ལ་དམིགས་དགོས་པས་སྡུག་བསྔལ་མཐོང་སྤང་ཁོ་ན་དང་། མཐར་ལྟ་ཡང་ཕུང་བོ་དེ་དག་རྟག་ཆད་གང་རུང་དུ་འཛིན་པས་སྡུག་བསྔལ་མཐོང་སྤང་གཅིག་དགོས། ཞེས་དང་། མངོན་པའི་རྒྱན་ལས། འཇིག་མཐར་གཉིས་ཉེར་ལེན་གྱི་ཕུང་བ་ལྔ་ལ་དམིགས་པ་ནི་སྡུག་བསྔལ་མཐོང་སྤང་ཁོ་ན་ཡིན་ལ། ཞེས་དཔྱད་པ་རྫོགས་པའི་ཚིག་ཏུ་བྱས་པ་ལ། ཁོ་ན་རེ། དེ་ལྟར་ཁྱབ་པ་འཛིན་ན་ཀུན་འབྱུང་མཐོང་སྤང་གི་ལྟ་བ་དག་གིས་ཉེར་ལེན་གྱི་ཕུང་བོ་ལྔ་ལ་དམིགས་པར་སུས་ཀྱང་གོ་སླ་བས་སོ་ཟེར། ཁོ་ན་རེ། ཆེས་ལེགས་པས་ལན་ཞིག་བྱེད་ན་དེ་དག་གིས་སྐྱོན་འཇུག་དོན་མེད་དེ། སྡུག་བསྔལ་མཐོང་སྤང་གི་ཕྲ་རྒྱས་དེ་དག་སྡུག་བསྔལ་མཐོང་སྤང་དུ་་ 423 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གྱུར་བའི་ཚུལ་དུ་གནས་ཏེ་སྡུག་བསྔལ་མཐོང་སྤང་གི་ཉེར་ལེན་གྱི་ཕུང་བོ་ལྔ་བོ་་་ཅི་རིགས་ལ་དམིགས་པས་དེའི་སྡུག་བསྔལ་མཐོང་སྤང་གི་ཕྲ་རྒྱས་སུ་ངེས་པར་་་་་སེམས་སོ་ཟེར་བ་དག་ལ། ཁོ་ན་རེ། འཇིག་མཐར་གཉིས་སྡུག་བསྔལ་མཐོང་སྤང་ཡིན་པར་དེའི་ཉེར་ལེན་གྱི་ཕུང་བོ་ལ་དམིགས་པས་སྒོས་འཇོག་པ་མིན་་་་་་་་གཞན་འཇོག་ཚུལ་མེད་པའི་ཕྱིར་ཟེར་ན། ཁོ་ན་རེ། དེ་ནི་སྡུག་ཀུན་གཉིས་ཀྱི་ཕྲ་རྒྱས་གཉིས་སྤང་དཀའ་སླ་ཡོད་པས་འཇིག་མཐར་གཉིས་ཀུན་འབྱུང་མཐོང་སྤང་གི་ལྟ་བ་ལ་ལྟོས་ནས་སྤང་སླ་བས་དེར་འཛིན་ལ་ཀུན་འབྱུང་མཐོང་སྤང་དག་གི་་་དེར་མ་ངེས་པའི་ཕྱིར་ཟེར། ཁོ་ན་རེ། འཇིག་ལྟས་ཉེར་ལེན་གྱི་ཕུང་བོ་ལ་དམིགས་པས་སྡུག་བསྔལ་མཐོང་སྤང་དུ་བཞག་པ་མིན་ཏེ། དེ་ལྟར་ན་ཀུན་འབྱུང་གི་ཀུན་འགྲོའི་ཕྲ་རྒྱས་དག་ཀྱང་དེར་ཐལ་བའི་ཕྱིར་ན་གྲངས་མཐའ་མེད་་པས་དཔྱད་དགོས་སོ། །ཁ་ཅིག་ན་རེ། བདེན་པ་རྣམས་མཐོང་བ་ཙམ་ལས་སྤང་ནུས་པས་མཐོང་སྤང་དུ་བཞག་པར་འདྲ་བ་ལ། གཞན་དག་ན་རེ། དེའང་འཐད་དཀའ་སྟེ། བདེན་པ་ཐོག་མཐའ་གཉིས་ཀྱི་མཐོང་སྤང་ལ་དེ་ལྟར་ངེས་ཀྱང་བར་བ་གཉིས་ལ་མ་ངེས་ཏེ་དེ་གཉིས་ལ་ལོག་པར་མི་ཞུགས་པའི་ཕྱིར། དེར་ཐལ། དེ་གཉིས་ལ་ལྟ་བ་གསུམ་མི་འཇོག་པའི་རྒྱུ་མཚན་གྱིས་སོ་ཟེར་ན། ཁོ་ན་རེ། དེ་དག་མི་འཐད་པ་ཁོ་ནར་ངེས་ཏེ། མཐའ་དཔྱོད་ལས། འདོད་པའི་སུམ་ཅུ་རྩ་གཉིས་པོ་དེ་ཆོས་ཅན། འདོད་པའི་མཐོང་སྤང་ཡིན་ཏེ། བདེན་པ་རྣམས་མཐོང་བ་ཙམ་གྱིས་སྤོང་བའི་རང་གི་ཡུལ་བདེན་པ་ལ་ལོག་པར་ཞུགས་པའི་འདོད་པའི་སྤང་བྱ་ཡིན་པའི་ཕྱིར། ཞེས་དང་། རྩ་བར། འདོད་ན་སྡུག་བསྔལ་ལ་སོགས་པ།།མཐོང་བས་རིམ་བཞིན་སྤོང་བར་བྱེད། །ཅེས་སོགས་སོ། །ཁོ་ན་རེ། དེས་ན་བདེན་པ་བར་བ་གཉིས་ལ་ལྟ་བ་གསུམ་ཇི་ལྟར་མི་འཇོག་སྨོས་ཤིག་ཟེར་ན། ཁོ་་ 424 ་

མཛོད་གནས་ལྔ་པ།ན་རེ། དེ་ནི་ཡིག་ཆར། ཀུན་འབྱུང་དང་། འགོག་པ་མཐོང་སྤང་ལ་ལྟ་བ་གསུམ་མི་ཡོང་སྟེ། འཇིག་ལྟ་ནི་ཉེར་ལེན་གྱི་ཕུང་བོ་ལ་དམིགས་དགོས་པས་སྡུག་བསྔལ་མཐོང་སྤང་ཁོ་ན་དང་། ཞེས་གསུང་བ་ལ་བརྟག་ན། ཀུན་འབྱུང་གི་དེར་མི་ཡོང་བར་ཤེས་སོ་ཞེ་ན། ཁོ་ན་རེ། དེའང་འཐད་པར་དཀའ་སྟེ། དེས་ན་ཀུན་འབྱུང་མཐོང་སྤང་གི་ལྟ་བ་དེ་སྡུག་བསྔལ་མཐོང་སྤང་དུ་ཐལ་བ་དང་། སྡུག་བསྔལ་མཐོང་སྤང་གི་ཆགས་རྒྱལ་སོགས་དེའི་ཕྲ་རྒྱས་མིན་པར་འགྱུར་བ་དང་། སྡུག་བསྔལ་མཐོང་སྤང་གི་ཕྲ་རྒྱས་སོགས་འཇིག་ལྟར་ཐལ་བ་སོགས་མཐའ་ཡས་སོ་་་་་་ཟེར་ན། ཁོ་ན་རེ། དེའང་མི་འཐད་པར་གཞུང་ཆེན་མོ་དུ་མའི་དགོངས་པ་ཡིན་ཏེ། དེ་དག་གིས་བདེན་པ་མཐོང་བ་ཙམ་གྱིས་སྤང་ནུས་པས་མཐོང་སྤང་དུ་འཇོག་པར་གསུངས་པས་ཁྱོད་ཀྱི་བཤད་པ་གོང་འོག་ཀུན་གཅིག་ཅར་དུ་སེལ་་་་་་ནུས་པའི་ཕྱིར།ཁ་ཅིག་དག་གིས་དེ་ལྟར་བཤད་པ་མ་གྲུབ་ཟེར་ན། དེ་བས་ཀྱང་མི་རིགས་ཏེ། རང་འགྲེལ་ལས། དེ་ལྟར་ན་ཕྲ་རྒྱས་སུམ་ཅུ་རྩ་གཉིས་པོ་དེ་དག་ནི་མཐོང་བས་སྤང་བར་བྱ་བ་དག་ཡིན་ནོ། །བདེན་པ་རྣམས་མཐོང་བ་ཙམ་གྱིས་སྤོང་བའི་ཕྱིར། ཞེས་གསུངས་པ་ལེགས་སོ་ཞེ་ན། ཁོ་ན་རེ། དེ་ནི་དེ་མཐོང་སྤང་ཡིན་པའི་རྒྱུ་མཚན་དེ་ལྟར་དུ་བཀོད་ན་སྒོམ་སྤང་གི་ངོ་བོར་གྱུར་བའི་མཐོང་་་་་་་སྤང་ཆོས་ཅན། ཁྱོད་མཐོང་སྤང་དུ་འཇོག་པའི་རྒྱུ་མཚན་བདེན་པ་མཐོང་བ་ཙམ་གྱིས་སྤང་བས་འཇོག་པར་ཐལ། བཤད་ཚུལ་དེའི་ཕྱིར།ཡང་ན། དེ་བདེན་པ་མཐོང་ཟིན་གོམས་པས་སྤང་བར་བྱ་བས་ཀྱང་འཇོག་པར་ཐལ། དེ་སྒོམ་སྤང་ཡིན་པའི་ཕྱིར་ཟེར། ཁ་ཅིག ལམ་ཆོས་བཟོད་ཀྱི་དངོས་སྐལ་གྱི་སྤང་བྱའི་ཕྲ་རྒྱས་དག་སྒོམ་སྤང་ཡིན་པར་ཐལ། སྡུག་བསྔལ་མཐོང་ཟིན་གོམས་པས་སྤང་བར་བྱ་བ་ཡིན་པའི་ཕྱིར། ཁྱབ་པ་ཡིག་ཆས་འགྲུབ་425 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟེར།ཁ་ཅིག སྒོམ་སྤང་དུ་གྱུར་བའི་མཐོང་སྤང་འཇོག་དཀའ་སྟེ། གཞན་དུ་ན་དེའི་དངོས་གཉེན་དུ་གྱུར་བའི་སྒོམ་ལམ་ཡོད་དགོས་པ་ལ་མེད་པའི་ཕྱིར་ཏེ།སྒོམ་ལམ་ལ་ཟག་བཅས་མེད་པའི་ཕྱིར། མ་གྲུབ་ན། དེར་ཐལ། དེའི་ངོ་བོར་གྱུར་བའི་སྒོམ་ལམ་ལ་ཟག་མེད་ཀྱིས་ཁྱབ་པར་འཛིན་རིགས་པའི་ཕྱིར་ཏེ།མཐོང་སྒོམ་མི་སློབ་ལམ་ལ་དགུ། །གསུམ་ཡིན་གསུམ་ནི་དྲི་མ་མེད། །ཅེས་པས་སོ་ཟེར། ཁོ་ན་རེ། སྒོམ་ལམ་ལ་ཟག་མེད་ཀྱིས་ཁྱབ་པ་མི་འཐད་པ་ཁོ་ནར་ངེས་ཏེ། རྩ་བར། སྲིད་རྩེ་ལས་སྐྱེས་བཟོད་པ་ཡིས། །གཞོམ་བྱ་མཐོང་བས་སྤང་བྱ་ཉིད། །ལྷག་སྐྱེས་མཐོང་དང་བསྒོམ་གཉིས་ཀྱིས། །བཟོད་པས་གཞོམ་མིན་བསྒོམ་ཁོ་ནས། །ཞེས་དང་། བསྟན་བཅོས་ལས། བཅོམ་ལྡན་འདས་ཀྱི་ཉན་ཐོས་ཀྱིས་ནི་མཐོང་བའི་ལམ་གྱིས་སྤོང་ལ། སོ་སོའི་སྐྱེ་བོས་ནི་བསྒོམ་པའི་ལམ་གྱིས་སྤོང་ངོ་། །ཞེས་དང་། ཡིག་ཆར། འདིས་མཐོང་སྤང་སྒོམ་སྤང་མི་འགལ་བར་ཡང་རུང་། ཞེས་སོགས་སོ་ཟེར་བ་ལ། དེའང་དཀའ་བའི་གནས་ཅུང་ཞིག་ཡིན་ཀྱང་གཞུང་དག་ལ་སྒོམ་ལམ་ཟག་བཅས་སྒོམ་ལམ་མིན་པར་ཡང་ཡང་གསུངས་ཡོད་་་པས་དེས་ན་འཇིག་རྟེན་པའི་སྒོམ་ལམ་གྱིས་མཐོང་སྤང་སོགས་སྤོང་བར་དཀའ་་་ཟེར་མཁན་མང་ཞིང་། རྩ་བར། བསྒོམ་པའི་ལམ་ནི་རྣམ་གཉིས་དེ། །མཐོང་བ་ཞེས་བྱ་ཟག་པ་མེད། །ཅེས་པས་བསྟན་ཚུལ་སོགས་ལ་དཔྱད་བྱ་མང་ངོ་། །སྒོམ་སྤང་གི་ངོ་བོར་གྱུར་བའི་མཐོང་སྤང་དེ་ལྷན་སྐྱེས་ཡིན་ནམ་ཀུན་་་་་་བཏགས་ཡིན་གཉིས་ཀ་ཡིན་ཞེ་ན། རྟོགས་ལྡན་ལ་ལས་དེ་ནི་ཀུན་བཏགས་སུ་གོར་མ་ཆག་སྟེ་དེ་སྒོམ་སྤང་ཡིན་པའི་རྒྱུ་མཚན་དེའི་གཉེན་པོ་སྒོམ་ལམ་ཟག་་་་་་་བཅས་ཡིན་པས་སྒོམ་སྤང་དུ་འཇོག་ལ་ལྷན་སྐྱེས་སུ་མིན་པར་མངོན་གསལ་ལོ་ཞེ་ན། གཞན་དག་ན་རེ། དེའང་འགྲེལ་བ་སོགས་ལྟར་མིན་ནམ་སྙམ་སྟེ། མཐོང་་ 426 ་ ་

མཛོད་གནས་ལྔ་པ།སྤང་དང་སྒོམ་སྤང་ཡིན་མིན་བདེན་པ་མཐོང་བ་ཙམ་གྱིས་སྤང་བ་ཡིན་མིན་ལ་་་་གོ་དགོས་པའི་ཕྱིར། དེར་ཐལ། མངོན་པའི་རྒྱན་ལས། འདོད་ཆགས་ལ་སོགས་པ་བཞིའི་ལྷན་སྐྱེས་ནི་བདེན་པ་རྣམས་མཐོང་བ་ཙམ་གྱིས་མི་སྤོང་བའི་ཕྱིར་་་་་་་་དང་། ནས། བདེན་པ་རྣམས་མཐོང་བ་ཙམ་གྱིས་སྤོང་ཕྱིར་མཐོང་སྤང་ཁོ་ན་ཡིན་ཏེ། ཞེས་ཁྱད་པར་རྣམ་པར་འབྱེད་པ་ནི་སྤྱིའི་ལུགས་དང་རང་ལུགས་གཅིག་ལས་དབྱེ་བ་མེད་དོ་ཟེར་མཁན་ལ། ཁོ་ན་རེ། སྒོམ་སྤང་དུ་གྱུར་བའི་སྡུག་བསྔལ་མཐོང་སྤང་དེ་བདེན་པ་རྣམས་མཐོང་ཙམ་གྱིས་སྤོང་ངམ་བདེན་པ་་་་་་་་་་རྣམས་མཐོང་ནས་གོམས་པ་ཡུན་རིང་བྱས་ནས་སྤོང་ཞེ་ན་དཔྱད་པའི་སྒོ་མང་་་་་བར་གསུངས་སོ། ཁ་ཅིག སྡུག་བསྔལ་མཐོང་སྤང་གི་ཆགས་རྒྱལ་སོགས་སྡུག་བསྔལ་མཐོང་སྤང་ཡིན་པའི་རྒྱུ་མཚན་དེའི་ཕྲ་རྒྱས་ཁོ་ན་ལ་དམིགས་པ་ཡིན་ནམ་ཉེར་ལེན་གྱི་ཕུང་བོའི་དམིགས་པས་ཡིན། ཁ་ཅིག བཤད་པ་སྔ་མ་ལྟར་མཛེས་ཟེར་ན། དེའི་ལྟ་བ་དག་ཀྱང་དེའི་ཕྲ་རྒྱས་མིན་པར་འགྱུར་བ་དང་། ལམ་མཐོང་སྤང་གི་ལོག་ལྟའང་དེའི་ཕྲ་རྒྱས་མིན་པ་སོགས་སྐྱོན་སོ་ན་གནས་སོ་ཟེར་ན། ཁོ་ན་རེ། དེ་ཙམ་གྱིས་མིན་ཏེ་ཀུན་འབྱུང་མཐོང་སྤང་གི་སྤང་བྱ་ལས་སྤངས་སླ་བའི་སྡུག་བསྔལ་མཐོང་སྤང་དུ་ངོས་འཛིན་དགོས་སམ་ཟེར་ན། འདོད་པའི་མཐོང་སྤང་དང་སྒོམ་སྤང་གཉིས་ཅིག་ཆར་སྤོང་ངེས་ཀྱི་ལམ་གྱི་སྤང་བྱར་གྱུར་་་་་བའི་སྡུག་བསྔལ་མཐོང་སྤང་དེ་སྡུག་བསྔལ་མཐོང་སྤང་དུ་བཤད་ལ་ཀུན་འབྱུང་་་མཐོང་སྤང་མིན་ཞེས་བཤད་ཚུལ་ཡང་དག་ཅིག་གང་ནས་ཀྱང་མི་རྙེད་པར་ཐལ།ཁྱོད་ཀྱི་སྒྲུབ་ཚུལ་སོགས་གང་དང་འགྲིག་སྙམ་པ་མི་འདུག་པའི་ཕྱིར་ཏེ། དེའི་སྔ་ཕྱི་གང་གི་སྟེང་ནས་ཁྱབ་མཐའ་འཛིན་དཀའ་བའི་ཕྱིར།བདེན་བཞིའི་མཐོང་སྤང་གི་ཕྲ་རྒྱས་སོ་སོར་ཕྱེ་ཚུལ། འགྲེལ་བཤད་པ་ཁ་ཅིག་ན་རེ། འགོག་ལམ་ལ་དངོས་སུ་ལོག་པར་ཞུགས་པ་ནི་རིམ་བཞིན་འགོག་་ 427 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལམ་གྱི་ཕྲ་རྒྱས་དང་། དེའི་ཟག་བཅས་ལ་བརྒྱུད་ནས་ལོག་པར་ཞུགས་ཏེ་དམིགས་པ་དེ་ལས་གཞན་པའི་ཕྲ་རྒྱས་དོན་བསྡུས་ན་བདེན་བཞི་ལ་དངོས་་་་་་་་་བརྒྱུད་ཅི་རིགས་ཀྱིས་ལོག་པར་ཞུགས་པའི་ཕྲ་རྒྱས་ནི་བདེན་བཞིའི་མཐོང་སྤང་་་གི་དོན་རིམ་བཞིན་ངོས་འཛིན་ཟེར་ན། གཞན་དག་ན་རེ། དེ་དག་ཀྱང་མཐའ་ཆོད་པ་མིན་པར་སྙམ་སྟེ། གཞན་དུ་ན་ཀུན་འགྲོའི་ཕྲ་རྒྱས་སོགས་ལམ་གྱི་ཕྲ་རྒྱས་སུ་འགྱུར་བ་དང་། འདོད་པའི་ཆགས་སོགས་ཀྱིས་ཀྱང་ཕྱིན་ཅི་ལོག་ཏུ་འཛིན་པའི་འཛིན་ཚུལ་ཅན་དུ་ཐལ་བས་སོ་ཟེར་ན། ཁོ་ན་རེ། དེ་དག་གི་དོན་འཇོག་ཚུལ་ཡིག་ཆ་དང་འགྲེལ་བ་དག་གི་དགོངས་པ་ཡིན་ཚོད་དུ་སྣང་སྟེ་དེ་་་་་་་དག་ལས་གསལ་བའི་འགྲེལ་བ་དག་ལས་མཆོག་ཏུ་གྱུར་བ་ཁྱོད་ཉིད་ཀྱིས་བྱས་་་་་སམ་ཟེར་མཁན་མང་ངོ་ །ཁ་ཅིག འཇིག་ལྟ་ནི་རང་རྒྱུད་ཀྱི་ངའམ་ཉེར་ལེན་གྱི་ཕུང་བོ་ལ་དམིགས་པའི་བདག་དང་བདག་གིར་འཛིན་པའི་ལྟ་བ་ཉོན་མོངས་ཅན་ཡིན་་་་་་་པས་ཁྱབ་པ་ལ་འདོད་ཅེས་ཟེར་ན། གཞན་རྒྱུད་ལ་དམིགས་པའི་འཇིག་ལྟ་ཆོས་ཅན། དེར་ཐལ། དེའི་ཕྱིར། འདོད་ན། ཆོས་ཅན། གཞན་རྒྱུད་ལ་དམིགས་ནས་བདག་དང་བདག་གིར་ལྟ་བ་ཡིན་པར་ཐལ། དེའི་ཕྱིར། འདོད་མི་ནུས་ཏེ།འཇིག་ལྟ་ཡིན་པའི་ཕྱིར། ཁྱབ་པ་ཁས་བླངས་པ་དང་། ཡིག་ཆར་ཡང་ འཇིག་ལྟའི་ངོ་བོ་ཡོད་དེ། ཉེར་ལེན་གྱི་ཕུང་བོ་ལ་དམིགས་ནས་བདག་གམ་བདག་གིར་ལྟ་བའི་ཤེས་རབ་ཉོན་མོངས་ཅན་དེ་དེ་ཡིན་པའི་ཕྱིར། ཞེས་པའི་ཉེར་ལེན་གྱི་ཕུང་བོ་ནི་རང་རྒྱུད་ཀྱི་ཕུང་བོ་ལ་བྱེད་དགོས་པར་སླའོ་ཟེར་ན། ཁོ་ན་རེ།གཟུགས་ལ་དམིགས་པའི་འཇིག་ལྟ་ཆོས་ཅན། ཁྱོད་ཀྱིས་གཟུགས་དེ་བདག་གམ་བདག་གིར་ལྟ་བ་ཡིན་པར་ཐལ། དེའི་ཕྱིར། ཁྱབ་སྟེ། དེ་མིན་ན་གཟུགས་ལ་དམིགས་དོན་མེད་པའི་ཕྱིར་ཟེར་བའོ། །དེ་བཞིན་དུ་གཞན་རྒྱུད་ལ་དམིགས་་ 428 ་

མཛོད་གནས་ལྔ་པ།ནས་བདག་གམ་བདག་ཏུ་འཛིན་ཚུལ་མེད་པའི་ཕྱིར་ཏེ། གཞན་གྱི་མིག་དེ་ངའི་མིག་ཡིན་ནམ་སྙམ་པའི་འཇིག་ལྟ་སྐྱེ་བ་མི་སྲིད་པའི་ཕྱིར། ཁོ་ན་རེ། འཇིག་ལྟ་ཡིན་ན་རང་རྒྱུད་ལ་དམིགས་པས་ཁྱབ་པར་འཛིན་པའང་མི་བྱ་སྟེ། དམ་བཅའ་བ་འདིའི་རྒྱུད་ཀྱི་སྲིད་རྩེའི་འཇིག་ལྟས་རང་རྒྱུད་ལ་མི་དམིགས་པར་སྐབས་་་་་་་་་འདིར་མངོན་གསལ་ལོ་ཞེ་ན། ཁོ་ན་རེ། དེས་ནི་དེ་དང་རྒྱུད་གཅིག་པའི་གོང་མའི་གང་ཟག་དག་ལ་དམིགས་པས་སྐྱོན་དོགས་མེད་སྙམ་མོ་ཟེར་ན། དེའང་དཔྱད་པའི་རྣམ་གྲངས་མང་ཞིང་ཡེ་གེ་མང་འགྲོ་བས་དེ་ཙམ་ལས་མ་བྲིས་སོ། །ཁ་ཅིག་ཟག་བཅས་ལ་དམིགས་བའི་ལྟ་བ་ལ་འཇིག་ལྟས་ཁྱབ་བམ་སྙམ་་་སྟེ། གཞུང་དག་ལས་ཀྱང་བསྟན་པར་འདྲ་བའི་ཕྱིར་ཏེ། ཟག་བཅས་ལ་དམིགས་པའི་ལྟ་བ་ཐམས་ཅད་འཇིག་ཚོགས་ལ་ལྟ་བའི་ལྟ་བ་ཡིན་མོད་ཀྱང་དེ་ལས་་་་་་་་་་གཞན་པ་གཞུང་དག་གིས་མ་བསྟན་པར་མཆིམས་ཊཱིཀ་དང་ཡིག་ཆའི་བརྒྱུད་་་་་་་ནས་གསུངས་ཚུལ་ལས་ཤེས་པར་བྱའོ་ཟེར་ན། ཁ་ཅིག དེ་ལྟར་ན་ལྟ་བ་ཕལ་ཆེར་འཇིག་ལྟ་རུ་ཐལ་བས་སོ་ཞེས་འཕེན་ནོ། །ཡང་ན་མཆིམས་ཊཱིཀ་ཏུ་དེའི་ཕྱོགས་ཙམ་ཞིག་འདུག་ཀྱང་ཡིག་ཆར་མིན་པའི་ཕྱོགས་ཆེ་སྟེ། དེ་ཉིད་ལས། ལྟ་བ་ལྔ་བོ་ཐམས་ཅད་འཇིག་པ་དང་ཚོགས་པ་ལ་དམིགས་པ་ཡིན་ཀྱང་འཇིག་ལྟར་མི་འགྱུར་ཏེ། བདག་གམ་བདག་གིར་ལྟ་བ་ཁོ་ནར་ངེས་པའི་ཕྱིར་དང་། ལྟ་བ་ལྔ་དམིགས་པས་མི་འབྱེད་པར་རྣམ་པས་འབྱེད་པའི་ཕྱིར་ཞེས་སོ་ཟེར་ལ། ལོག་ལྟ་སྤངས་པའི་བདེན་རྣམ་སོགས་ཅི་རིགས་ཡོད་པའི་དོན་ལ་མེད་པར་ལྟ་བའི་ཤེས་རབ་ཅིག་ལ་གོ་དགོས་ཟེར་བ་ལ།འདོད་ཉོན་སྤངས་པ་དང་དངོས་གཞི་ཐོབ་པའི་ཕྱི་རོལ་བ་སངས་རྒྱས་དང་་་་་་་་་འགོག་ལམ་སོགས་མེད་པར་ལྟ་བ་ཡིན་ནམ་ཡོད་པར་ལྟ་བ་ཡིན་ཞེ་ན། ཁ་ཅིགདེས་མེད་པར་འཛིན་ཚུལ་མེད་པའི་ཕྱིར་ཏེ། དེའི་རྒྱུད་ལ་དེ་འདྲའི་མེད་འཛིན་་ 429 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གྱི་ལྟ་བ་དེ་མེད་པའི་ཕྱིར་ཏེ། དེས་དེ་སྤངས་པའི་ཕྱིར་ཞེ་ན། ཁོ་ན་རེ། འོ་ན།དེ་འདྲའི་ཕྱི་རོལ་བ་དེ་ཆོས་ཅན། ཁྱོད་ཀྱིས་ཕྱི་རོལ་བའི་གྲུབ་མཐའ་བཏང་བར་ཐལ། དེའི་ཕྱིར། འདོད་ན། ཡང་ན་ཕྱི་རོལ་བ་ལ་དངོས་གཞི་ཐོབ་པ་ཞིག་མེད་པར་ཐལ། བཤད་ཚུལ་དེའི་ཕྱིར། ཁ་ཅིག ཀུན་འབྱུང་མཐོང་སྤང་ལ་ལྟ་བ་གསུམ་ཡོད་ན་ཇི་ལྟར་མི་ཆོག་པར་མི་རིགས་ཏེ་དེ་ལ་ལམ་ངན་པ་མཆོག་འཛིན་་་གྱི་ལྟ་བ་དང་། ཚུལ་ཁྲིམས་བརྟུལ་ཞུགས་མཆོག་འཛིན་སོགས་ཡོད་པར་སྒྲུབ་ནུས་པའི་ཕྱིར། མ་གྲུབ་ན། དང་བོ་སླ་ཞིང་ཕྱི་མ་ལམ་དོར་བར་བྱ་བ་དང་ཚུལ་ཁྲིམས་བརྟུལ་ཞུགས་ཀྱིས་དག་པར་འཛིན་པ་སོགས་ངེས་པའི་ཕྱིར་ཏེ་རིགས་པ་་་གོང་འོག་སོགས་ཀྱིས་དཔག་ན་ཤེས་ཟེར་བ་ལ་དཔྱོད་གསུངས་སོ། །གཞན་དག་ན་རེ། ཀུན་འབྱུང་མཐོང་སྤང་ལ་མཆོག་འཛིན་དེ་གཉིས་ཡོད་པར་འདྲ་སྟེ། ལྟ་བ་ངན་པ་མཆོག་ཏུ་འཛིན་པ་དང་ཕྱི་མའང་ཡོད་སྙམ་སྟེ། དང་བོ་སྔར་ལྟར་དང་ཕྱི་མའང་དེར་ཉེར་ལེན་གྱི་ཕུང་བོ་གཞན་ལ་མཆོག་ཏུ་འཛིན་པ་དང་ཕུང་་་་བོ་དེ་དག་གྲོལ་པར་ངེས་འབྱེད་དུ་ལྟ་བ་ཡོད་པར་ཤེས་པའི་ཕྱིར་ཏེ་དཔྱད་པས་་་ཤེས་སོ། །མཆིམས་ཊཱིཀ་ལས། བརྟུལ་ཞུགས་ཙམ་ནི་གཟུགས་ཀྱི་ཕུང་བོས་བསྡུས་པ་ཡིན་པས་དེ་ཁོ་ན་ལ་མཆོག་ཏུ་འཛིན་པ་མ་ཡིན་གྱི་ཉེར་ལེན་གྱི་ཕུང་བོ་གཞན་ལ་མཆོག་ཏུ་འཛིན་པའང་ཡིན་པས་དང་། ཞེས་སོགས་ཀྱིས་འཕེན་པར་བྱས་ཀྱང་མཆིམས་མཛོད་རང་ལས། ཕུང་བོ་དེ་དག་དག་གྲོལ་ངེས་འབྱེད་དུ་ལྟ་བའི་ཚུལ་ཁྲིམས་མཆོག་འཛིན་ཡང་བདེན་པ་དང་བོ་ཐ་མ་ལ་དམིགས་པ་ཡོད་ཀྱི་འདི་གཉིས་ལ་མེད་པས་སོ། །ཞེས་གསལ་བོ་ཁྱད་ཕྱེས་སོ། །ཁོ་ན་རེ། ཀུན་འབྱུང་མཐོང་སྤང་ལ་དེ་ལྟར་དམིགས་པ་ནི་ངེས་པར་དོན་གྱིས་སེམས་ཏེ། དེའི་མཆོག་འཛིན་གྱི་ལྟ་བ་ངན་པ་ཁོ་ནར་དམིགས་པ་ནི་གཞན་དག་གིས་སོ་ཟེར།ཡང་ན། མཆོག་འཛིན་ཕྱི་མ་དེས་ཀྱང་ཟག་བཅས་ཐམས་ཅད་ལ་་ 430 ་

མཛོད་གནས་ལྔ་པ།དམིགས་པས་ཀུན་འབྱུང་མཐོང་སྤང་ལ་མི་འཇོག་པའི་རྒྱུ་མཚན་དཀའ་བའི་་་་་་་ཕྱིར་ཟེར་བ་ནི་སྔར་གྱི་དེས་ཁེགས་པས་གཞུང་དོན་སྒྲ་སོར་བཞག་ཏུ་ངེས་སོ། །འགྲེལ་བ་བཤད་པ་དག་གིས་སྡུག་བདེན་ལ་དམིགས་པ་ཐམས་ཅད་སྡུག་བསྔལ་་་མཐོང་སྤང་དང་སྡུག་བསྔལ་ལ་ལོག་པར་ཞུགས་པ་ནི་མི་འཛིན་ཏེ། སྡུག་བསྔལ་གྱི་སྒོ་ནས་ལོག་པར་ཞུགས་ན་སྡུག་བསྔལ་མཐོང་སྤང་ཡིན་པ་དང་། དེ་བཞིན་དུ་གཞན་གསུམ་ལ་ལོག་པར་ཞུགས་པ་རིམ་བཞིན་དེ་སོ་སོར་ངོས་འཛིན་པར་་་་་གཞུང་གི་དོན་ཡིན་ཏེ། གང་སྤེལ་ལས། ཧ་ཅང་ཐལ་བ་ནི་མི་འགྱུར་ཏེ། འདི་ལྟར་ཁ་ཅིག་ནི་ཟག་པ་དང་བཅས་པའི་དངོས་པོ་ལ་སྡུག་བསྔལ་གྱི་སྒོ་ནས་ལོག་་་པར་ཞུགས་པ་ལ། ཁ་ཅིག་ནི་ཀུན་འབྱུང་གི་སྒོ་ནས་སོ། །ཁ་ཅིག་ནི་འགོག་པ་ལ་ལོག་པར་ཞུགས་ལ། ཁ་ཅིག་ལམ་ལ་ལོག་པར་ཞུགས་སོ། །ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ནི་རྟག་པ་དང་བདག་ཏུ་འཛིན་པས་སྡུག་་་་་་་་་བསྔལ་ལ་སོགས་པར་ཞུགས་ཏེ། དེ་ནི་སྡུག་བསྔལ་མཐོང་བས་སྤང་བར་བྱ་བ་ཡིན་ནོ། །གང་གི་ལམ་ལོག་པར་ཞུགས་པ་ལམ་མ་ཡིན་པ་ལ་ལམ་དུ་ལྟ་བ་དེ་ནི་ལམ་མཐོང་བས་སྤང་བར་བྱ་བ་ཡིན་ནོ། །ཞེས་སོ་ཟེར་ན། ཁ་ཅིག དེའང་དཀའ་བའི་གནས་ཅུང་ཞིག་འདུག་སྟེ། དེ་ལྟར་ན་བདེན་བཞིའི་མཐོང་སྤང་གི་ཡིན་པ་འབད་མེད་དུ་འགྱུར་པའི་ཕྱིར། དེར་ཐལ། སྡུག་བསྔལ་ལ་ལོག་པར་ཞུགས་པ་ཀུན་འབྱུང་མཐོང་སྤང་ལ་ཡོད་པར་བརྟག་པས་འགྲུབ་ལ། ལམ་ལ་དམིགས་པའི་ཀུན་འབྱུང་མཐོང་སྤང་དེ་ལམ་མཐོང་སྤང་ཡིན་པར་འགྱུར་རམ།ཡང་ན། ལམ་མཐོང་སྤོང་གི་དོན་དེ་ལྟར་ཡིན་པར་འཛིན་ན། ལམ་མཐོང་སྤང་གི་ཆགས་རྒྱལ་སོགས་ཀྱིས་ཀྱང་ལམ་མ་ཡིན་པ་ལ་ལམ་དུ་ལྟ་བ་ཡིན་མིན་ཐེ་ཚོམ་་མེད་པར་ངེས་པར་ཐལ། དེ་ལམ་མཐོང་སྤང་ཡིན་པའི་ཕྱིར། ཁྱབ་པ་ཁས་བླང་གིས་འགྲུབ་པོ། །འདོད་ན། ཆགས་རྒྱལ་ལ་གཞི་དེ་ལམ་བདེན་དུ་ལྟ་བ་གཅིག་431 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོད་པར་ཐལ། དེའི་ཕྱིར། འདོད་ན། ལམ་བདེན་ཡུལ་དུ་བྱེད་པའི་ཆགས་རྒྱལ་དང་མཆོག་འཛིན་ཁས་ལེན་དགོས་པར་འཕེན་སླའོ་ཟེར་ན་དཔྱད་པའི་རྣམ་་་་་་་གྲངས་མང་ངོ་། །ཁོ་ན་རེ། འགྲེལ་བཤད་གཉིས་ཀྱི་དོན་ཐ་དད་མིན་པར་དགོངས་པ་གཅིག་ཏུ་སོང་བ་མངོན་གསལ་ཡིན་ཏེ། རྒྱལ་སྲས་མ་ལས། འོན་ཀྱང་ཁ་ཅིག་ནི་སྡུག་བསྔལ་གྱི་སྒོ་ནས་ལོག་པར་ཞུགས་པ་ཡིན་ལ། ནས། ལམ་ལ་ལོག་པར་ཞུགས་ལ། གང་ཞིག་གིས་འདི་ལྟ་སྟེ་གྲངས་ཅན་པ་དང་གཅེར་བུ་བ་ལ་སོགས་པས་རང་གིས་ཀུན་བཏགས་པའི་ལམ་བཟུང་ནས་སངས་རྒྱས་པ་་་་་་་་་་རྣམས་ལ་ཐར་བའི་ལམ་མེད་དོ། །ཞེས་ལོག་པར་ལྟ་བ་སྐྱེད་པར་བྱེད་པའི་ལོག་པར་ལྟ་བ་དེ་ཡང་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པས་མཆོག་ཏུ་་ལྟ་བར་བྱེད་དེ། དེ་དག་གི་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་འདི་ནི་ལམ་ལ་ལོག་པར་ཞུགས་པ་ལ་ལོག་པར་ཞུགས་པ་ཡིན་པའི་ཕྱིར་ལམ་་་་་་་མཐོང་བས་སྤང་བར་བྱ་བ་ཡིན་ནོ། །ཞེས་མཆོག་ཏུ་གྱུར་བའི་ཚིག་བྱས་སོ་ཟེར།དེ་བཞིན་དུ་ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་ནི་ཀུན་འབྱུང་་་་་་བའི་སྒོ་ནས་ལོག་པར་ཞུགས་མེད་ལ་དེས་ན་དེའི་ཀུན་འབྱུང་མཐོང་སྤང་མེད་་་་་པར་སེམས་སོ །ཁོ་ན་རེ། ཀུན་འབྱུང་མཐོང་སྤང་གི་མཆོག་འཛིན་གྱིས་ཚུལ་ཁྲིམས་དང་བརྟུལ་ཞུགས་ལ་དམིགས་པ་ཡོད་དམ་མེད། དང་བོ་ལྟར་ན། དེ་ལ་མཆོག་འཛིན་གཉིས་ཀར་ཐལ་ལ། ཕྱི་མ་ལྟར་ན། དེ་ཀུན་འགྲོ་མིན་པར་འགྱུར་བ་དང་།དེ་དམིགས་ཀྱང་མཆོག་ཏུ་མི་འཛིན་ན་དེས་ལྟ་ཚུལ་དང་གཟུང་ཚུལ་སོགས་མེད་་པར་ཐལ་ལོ་ཞེ་ན། ཁ་ཅིག དེ་ནི་རྒྱལ་སྲས་མའི་དགོངས་དོན་ལས་ཕྱིན་ཅི་ལོག་ཏུ་སོང་བར་སྙམ་སྟེ། དེ་ཉིད་ལས། དེ་ཀུན་འབྱུང་དང་འགོག་པའི་སྒོ་ནས་ལོག་པར་ཞུགས་པ་མེད་པས་ཚུལ་ཞུགས་ནི་མཐོང་སྤང་ཐོག་མཐའ་གཉིས་ཁོ་ན་ལ་་་་་་ 432 ་

མཛོད་གནས་ལྔ་པ།ཡོད་ཅེས་སོ་ཞེ་ན། དེའང་ཁོ་ནར་ངེས་ཏེ། རྒྱལ་བོའི་སྲས་ལས། ཚུལ་ཁྲིམས་དང་བརྟུལ་ཞུགས་མཆོག་ཏུ་འཛིན་པ་གང་ཞིག་ཀུན་འབྱུང་བའི་སྒོ་ནས་ལོག་་་་་་པར་འཇུག་པར་འགྱུར་བ་ཡང་མེད་ལ། ནས། སྡུག་བསྔལ་དང་ལམ་མཐོང་བས་སྤང་བར་བྱ་བ་དག་ཁོ་ན་ཡིན་ནོ། །ཞེས་ཆེས་རྒྱ་ཆེ་བར་བྱས་སོ། །མཁས་པ་ལ་ལ་ན་རེ། བདེན་བཞིའི་མཐོང་སྤང་གི་ལྟ་བ་མཆོག་འཛིན་གྱིས་རང་རང་གི་རིས་ཀྱི་མཐོང་སྤང་ལ་དམིགས་པས་དེ་དག་གི་གོ་རིམ་བཞིན་་་་དེའི་མཐོང་སྤང་དུ་ངོས་འཛིན་ཟེར་ན། སྡུག་ཀུན་མཐོང་སྤང་གི་ལྟ་བ་མཆོག་འཛིན་བདེན་བཞིའི་མཐོང་སྤང་དུ་ཐལ། བཤད་ཚུལ་དེའི་ཕྱིར། ཁོ་ན་རེ། དེས་ན་དེ་དག་བདེན་བཞིའི་མཐོང་སྤང་དུ་རིམ་བཞིན་ཏུ་འཇོག་པའི་སྒྲུབ་བྱེད་ངོས་་འཛིན་དུ་མེད་པར་ཐལ། དེའི་ཕྱིར་ན་དཔྱོད། ཡང་མཐོང་སྤང་ཐོག་མཐའ་གཉིས་ཀྱི་བརྟུལ་ཞུགས་མཆོག་འཛིན་ལྟ་ཚུལ་དང་བཟུང་ཚུལ་དམིགས་རྣམ་་་་་་་་སོགས་མི་འདྲ་བ་མེད་ཟེར་ན་དཔྱད་པའི་རྣམ་གྲངས་མང་ཞིང་། རང་རང་གི་རིས་ཀྱི་ལྟ་བ་དག་ལ་དམིགས་ནས་དག་གྲོལ་སོགས་ཀྱི་རྒྱུར་བཟུང་བའི་ཁྱད་པར་ཤེས་སོ་ཟེར་ན། ཁོ་ན་རེ། བདེན་བཞིའི་མཐོང་སྤང་གི་ཐོག་མཐའི་ཕྲ་རྒྱས་ཀྱི་གཞི་མཐུན་ངོས་འཛིན་ཏུ་ཡོད་པར་ཐལ། སྡུག་བསྔལ་མཐོང་སྤང་གི་ཚུལ་ཁྲིམས་དང་བརྟུལ་ཞུགས་མཆོག་འཛིན་དེ་ཡིན་པའི་ཕྱིར་ཏེ། བཤད་མ་ཐག་པའི་འཇོག་ཚུལ་ལས་གོ་ནུས་པའི་ཕྱིར།ཁ་ཅིག སྡུག་བསྔལ་མཐོང་སྤང་གི་བརྟུལ་ཞུགས་མཆོག་འཛིན་གྱིས་ལམ་གྱི་མཐོང་སྤང་གི་ལྟ་བ་དེ་དག་གྲོལ་གྱི་རྒྱུར་མི་འཛིན་པའི་སྐྱོན་མེད་དོ་ཟེར་་ན། འོ་ན། ཆོས་ཅན། ཁྱོད་ཀྱིས་ལམ་གྱི་དེ་མི་དམིགས་པར་ཐལ། དེ་དག་གྲོལ་གྱི་རྒྱུར་མི་འཛིན་པའི་རྒྱུ་མཚན་ལས་སོ་ཞེ་ན། མངོན་པ་མཛོད་ཀྱི་ཕྱོགས་ལ་དྲི་ཙམ་ཡང་མི་མངའ་བའི་ཁེངས་པ་ཆེ་བ་ཅན་ན་རེ། དེས་ལམ་མཐོང་སྤང་གི་ལྟ་་ 433 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བ་དག་ལ་མི་དམིགས་ཤེ་ན། ཀུན་འགྲོ་བཅུ་གཅིག་དག་གཞུང་ཀུན་ལས་རྒྱས་པར་བསྟན་པ་དོན་མེད་དུ་འགྱུར་བ་མངོན་གསལ་ཡིན་པས་རྩོད་ཡུལ་མིན་ནོ་་་་་ཟེར། ཁ་ཅིག སྡུག་བསྔལ་མཐོང་སྤང་གི་ལྟ་བ་ལྔ་ག་འཇིག་མཐར་དུ་འཇོག་པར་གཞུང་གི་དོན་ཡིན་པར་ཐལ། དེ་དག་རིམ་བཞིན་བདེན་བཞིའི་ཕྲ་རྒྱས་དག་ལ་བདག་གམ་རྟག་པར་འཛིན་པ་ཡིན་པའི་ཕྱིར། མ་གྲུབ་ན། དེར་ཐལ།མངོན་པའི་རྒྱན་ལས། གལ་ཏེ་དེ་ལྟ་ན་རང་དང་སྐལ་བ་མཉམ་པའི་ཁམས་མཐའ་དག་ལ་རིམ་གྱིས་སམ་ཅིག་ཅར་དམིགས། དང་བོ་ལྟར་ན་འདོད་ཆགས་ལ་སོགས་པའང་ཀུན་འགྲོར་འགྱུར་ལ། གཉིས་པ་ལྟར་ན་འདོད་པའི་ཁམས་མཐའ་དག་གིས་འདག་པར་འཛིན་པ་ལ་སོགས་པ་མི་སྲིད་པའི་ཕྱིར། ཚུལ་ཁྲིམས་དང་བརྟུལ་ཞུགས་མཆོག་འཛིན་དེ་དག་ཀྱང་ཀུན་འགྲོ་མ་ཡིན་པར་་་་་་་་་་འགྱུར་ཞེ་ན། རྫས་མ་ལུས་བ་ལ་དེ་ལྟར་མི་སྲིད་ཀྱང་འདོད་པའི་སྡུག་བསྔལ་མཐོང་སྤང་ལ་སོགས་པའི་རིས་ལྔ་བོ་ཐམས་ཅད་ལ་དམིགས་ཤིང་ཐམས་ཅད་་་་་་ཀྱིས་འདག་པར་འཛིན་པ་ལ་སོགས་པའི་ཕྱིར་རོ། །ཞེས་གསུས་པའི་ཕྱིར་ཟེར།ཁོ་ན་རེ། གཞུང་ཁྱད་པར་བ་དེ་འདྲ་བ་ལ་དགོས་དོན་ཆེ་ཞིང་ལྟ་བ་དེ་དག་འཇིག་མཐར་དུ་འདོད་པ་ནི་བཞད་གད་ཀྱི་གནས་ཡིན་པས་དེའི་རྗེས་སུ་སེམས་་ལྡན་སུ་ཞིག་འཇུག་ཟེར་བ་ལ་དཔྱད་པའི་སྒོ་མང་ཟེར་རོ། །དོན་བསྡུས་ན་ཀུན་འབྱུང་མཐོང་སྤང་ལ་མཆོག་འཛིན་གཉིས་དོན་གྱིས་་ཐོབ་པ་ཞིག་སྣང་ཞིང་སྐབས་འདིར་མི་འཛིན་ཀྱང་གོང་མའི་ལུགས་སུ་འཇོག་པ་་ནི་བདེ་བ་ཞིག་སྣང་ཞིང་འདི་ལྟར་བྱེད་དགོས་པ་གྲུབ་མཐའི་དབང་གིས་ཡིན་་་་་ཀྱང་མཁས་པ་ཁ་ཅིག་གིས་ཀུན་འབྱུང་མཐོང་སྤང་ལ་ལྟ་བ་ལྔ་ག་འཇོག་པར་་་་་་་འདྲའོ་ཟེར་ན་ཞིབ་དཔྱད་མེད་པའི་སྐྱོན་ཁོ་ནར་འདུག་པར་མངོན་གསལ་ལོ། །ཁ་ཅིག སྡུག་བསྔལ་མཐོང་སྤང་དང་ལམ་མཐོང་སྤང་གཉིས་ལ་མཆོག་འཛིན་་ 434 ་

མཛོད་གནས་ལྔ་པ།བཞག་ཀྱང་ཁྱད་པར་ཡོད་དེ་ལམ་གྱི་དེས་ལམ་མཐོང་སྤང་ཁོ་ནར་དམིགས་ལ་་་་་སྡུག་བསྔལ་གྱི་དེས་ཟག་བཅས་དག་ལ་དམིགས་པས་ཁྱད་འབྱེད་དོ་ཟེར་ན།གཞན་དག་ན་རེ། དེ་ནི་འཐད་པའི་ཕྱོགས་ཙམ་ཡང་མི་འདུག་སྙམ་སྟེ་ལམ་དེ་དག་པ་སོགས་སུ་མི་འགྱུར་བར་ཕྱི་རོལ་བའི་སྒྲོ་བཏགས་པའི་ལམ་དེ་ཉིད་ཀྱིས་་་་དག་པ་སོགས་སུ་འཛིན་པའི་མཆོག་འཛིན་དེ་མི་འཇོག་པར་འགྱུར་བས་སོ །དེས་ན་མངོན་པའི་རྒྱན་རང་ལས་གསུངས་པ་དང་འགལ་བས་སོ་ཞེ་ན། ཁ་ཅིག དེས་སྐྱོན་མེད་དེ་ལམ་གྱི་དེས་གྲངས་ཅན་པའི་འདོད་པའི་ལམ་ལ་དམིགས་ནས་དག་གྲོལ་སོགས་སུ་འཛིན་པ་ཡིན་པའི་ཕྱིར་ཏེ། དེ་ལྟར་མིན་ན་དེའི་མཐོང་སྤང་མཆོག་འཛིན་མིན་པར་འགྱུར་བའི་ཕྱིར་ཞེ་ན། ཁོ་ན་རེ། འོ་ན།ལམ་མཐོང་སྤང་གི་ལྟ་བས་སྒོམ་སྤང་ལའང་དམིགས་པར་ཐལ། དེ་ལ་གྲངས་ཅན་པ་དག་གིས་སྒྲོ་འདོགས་པའི་ལམ་ལ་དམིགས་པ་གང་ཞིག་དེ་སྒོམ་སྤང་ལས་མེད་པའི་ཕྱིར། ཡང་ན། ལམ་མཐོང་སྤང་གི་ལྟ་བ་མཆོག་འཛིན་གྱིས་ནི་སྒོམ་སྤང་ཁོ་ནར་ཕལ་ཆེར་དམིགས་པར་འདྲ་སྟེ། དེའི་ལྟ་བ་ནི་གཞན་དག་གི་སྒྲོ་བཏགས་ཁོ་ནའི་ལྟ་བ་ལས་མེད་པའི་ཕྱིར། འདོད་མི་ནུས་ཏེ། ཀུན་འགྲོ་མ་ཡིན་རང་རིས་སུ། །ཞེས་གསལ་བས་སོ་ཟེར་རོ། །ཀུན་འགྲོའི་ཕྲ་རྒྱས་ཡིན་ན་རང་སའི་སྤང་བྱ་ཀུན་ལ་དམིགས་པས་ཁྱབ་་་པ་ལ། ཁོ་ན་རེ། འདོད་པའི་སྐལ་བ་མི་མཉམ་པའི་ཕྲ་རྒྱས་དག་ཆོས་ཅན། དེར་ཐལ། དེའི་ཕྱིར། ཆོས་ཅན། དམིགས་པའི་སྒོ་ནས་རྒྱས་འགྱུར་གྱི་ཕྲ་རྒྱས་ཡིན་པར་ཐལ། བཤད་ཚུལ་དེའི་ཕྱིར། འདོད་མི་ནུས་ཏེ། ཟག་མེད་གོང་མའི་སྤྱོད་ཡུལ་མིན། །ཞེས་སོ་ཟེར་ན། གཞན་དག་གིས་འདོད་པའི་དེ་དག་གིས་གོང་སར་ཁོ་ནར་དམིགས་པར་སྨོས་མ་ཐག་པའི་ལུང་དེའི་ཕྱིར་ཟེར། གཞན་ཡང་དེར་ཐལ། དེ་དགུ་ནི་དམིགས་པ་ཡོངས་སུ་ཤེས་པས་སྤངས་པ་ཡིན་པར་བཤད་ལ།435 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཞན་ཆ་ཙམ་དུ་ཟད་དོ་ཟེར་ན་སྤྲོས་པ་རྒྱ་ཆེར་ཡོད་ཀྱང་འོག་ཏུ་སྤྲོ་ངེས་སོ། །སྐལ་བ་མཉམ་པའི་ཀུན་འགྲོ་དང་སྐལ་བ་མི་མཉམ་པའི་ཀུན་འགྲོ་ལ་མུ་་བཞི་ཡོད་དམ་མེད། ཁ་ཅིག་ན་རེ། དེའི་དང་བོ་ལྟར་མི་རིགས་ཏེ་དེའི་ཡིན་པ་གཞི་མ་གྲུབ་པའི་ཕྱིར། དེར་ཐལ། སྐལ་བ་མཉམ་པའི་ཀུན་འགྲོ་དང་། སྐལ་བ་མི་མཉམ་པའི་ཀུན་འགྲོ་ནི་འགལ་བ་ཁོ་ནར་ངེས་ཏེ། དེ་ལྟར་རིགས་པས་བསྒྲུབ་སླ་བའི་ཕྱིར་ཟེར་ན། ཁོ་ན་རེ། ཁམས་གསུམ་གྱི་སྡུག་བསྔལ་མཐོང་སྤང་གི་ལྟ་བ་ལྔ་ག་ཆོས་ཅན། སྐལ་བ་མཉམ་པའི་ཀུན་འགྲོ་མིན་པར་ཐལ། ཞེ་འདོད་དེའི་ཕྱིར། འདོད་མི་ནུས་ཏེ། མཐའ་དཔྱོད་ལས། སྐལ་བ་མཉམ་པའི་ཀུན་འགྲོ་དང་། སྐལ་བ་མི་མཉམ་པའི་ཀུན་འགྲོ་དང་། དེ་ལས་གཞན་པའི་ཀུན་འགྲོ་གསུམ་ཡོད་པའི་ཕྱིར། དང་བོ་ནི། ཁམས་གསུམ་གྱི་སྡུག་བསྔལ་མཐོང་སྤང་གི་ལྟ་བ་ལྔ་དང་། ཞེས་པ་ནས། ཀུན་འགྲོ་ཡིན་ཏེ། ཞེས་སོགས་གསུང་བས་སོ་ཟེར།དེ་མ་གཏོགས་ཁམས་གསུམ་གྱི་ཀུན་འགྲོ་སུམ་ཅུ་རྩ་གསུམ་དེ་དག་ཀྱང་ཡིག་ཆར་སྐལ་བ་མཉམ་པའི་ཀུན་འགྲོར་ངོས་བཟུང་བའི་ཕྱིར།ཁ་ཅིག ཀུན་འགྲོ་སོ་གསུམ་པོ་སྐལ་བ་མཉམ་པའི་ཀུན་འགྲོར་ནི་ཁས་ལེན་པར་མི་བྱ་སྟེ། དེ་ལྟར་ན་གནོད་བྱེད་གྲངས་མཐའ་མེད་པའི་ཕྱིར་ཟེར་ན།ཁོ་ན་རེ། དེའང་འཐད་པའི་ཕྱོགས་མིན་ཏེ། ཡིག་ཆ་ལས། སྐལ་བ་མཉམ་པའི་ཀུན་འགྲོ་དང་། སྐལ་བ་མི་མཉམ་པའི་ཀུན་འགྲོ་དང་། དེ་ལས་གཞན་པའི་ཀུན་འགྲོ་གསུམ་ཡོད་པ་ལས། དང་བོ་ནི། ཁམས་གསུམ་གྱི་སྡུག་བསྔལ་མཐོང་སྤང་གི་ལྟ་བ་ལྔ་དང་། ཞེས་པ་ནས། ཁམས་གསུམ་ན་བཅུ་གཅིག་རེ་ཡོད་པའི་སུམ་ཅུ་རྩ་གསུམ་གང་ཡིན་པ་དེ་ཆོས་ཅན། སྐལ་བ་མཉམ་པའི་ཁམས་རང་སའི་སྤང་བྱ་རིས་ལྔ་ལ་ཀུན་འགྲོ་ཡིན་ཏེ། ཁམས་རང་རང་གི་སྐལ་བ་སྤང་བྱ་རིས་ལྔ་ཀུན་ལ་དམིགས་པའི་སྒོ་ནས་རྒྱས་པར་འགྱུར་བའི་ཕྱིར། རྩ་བར། སྡུག་བསྔལ་རྒྱུ།་ 436 ་

མཛོད་གནས་ལྔ་པ།ནས། གང་ཡིན་ཀུན་ཏུ་འགྲོ། ཞེས་གསུངས་པའི་ཕྱིར་ཞེ་ན། ཁོ་ན་རེ། དེའང་དཔྱད་དགོས་ཏེ། ཁམས་གསུམ་གྱི་ཀུན་འགྲོ་སོ་གསུམ་པོ་གང་རུང་ལ་ཁམས་སྐལ་བ་མཉམ་པའི་ཀུན་འགྲོས་ཁྱབ་མཐའ་འཛིན་མི་ནུས་པའི་ཕྱིར། དེར་ཐལ།སྲིད་རྩེའི་དེ་དག་ཁམས་སྐལ་བ་མཉམ་པའི་ཀུན་འགྲོ་མ་ཡིན་པའི་ཕྱིར་ཏེ། དེར་ཁམས་སྐལ་བ་མཉམ་པའི་ཀུན་འགྲོ་མེད་པའི་ཕྱིར་ཞེ་ན། དེ་དག་གིས་སྐྱོན་འཇུག་པར་མ་ངེས་ཏེ། དེའི་སུམ་ཅུ་རྩ་གསུམ་ནི་ཁམས་གསུམ་སྤྱི་ཙམ་ལ་སྦྱོར་བས་སྲིད་རྩེའི་དེ་བཅུ་གཅིག་པོ་དེའི་གྲངས་ལ་བརྩི་མི་དགོས་ལ་གཟུགས་མེད་སྤྱི་ཙམ་དྲངས་པས་སུམ་ཅུ་རྩ་གསུམ་པོ་ཁམས་སྐལ་བ་མཉམ་པའི་ཀུན་འགྲོར་ཡིག་་ཆའི་ཚིག་ཟིན་ལྟར་ཁས་ལེན་པར་བྱའོ། །ཞེ་ན། ཁོ་ན་རེ། བཤད་ཚུལ་གོང་འོག་ཀུན་འཐད་པའི་ཕྱོགས་སུ་འཛིན་དཀའ་སྟེ། བསམ་གཏན་བཞི་བ་དང་། སྲིད་རྩེ་དག་ལ་ཁམས་སྐལ་བ་མཉམ་པའི་ཀུན་འགྲོ་འཇོག་དགོས་པའི་ཕྱིར། དེར་ཐལ། ཁམས་དེ་དག་གི་ཀུན་འགྲོས་ཀྱང་རང་གི་ས་བའི་སྐལ་བ་སྤང་བྱ་རིས་ལྔ་དག་ལ་དམིགས་པའི་ཕྱིར། ཁྱབ་པ་ཡོད་དེ། ཡིག་ཆར། ཁམས་གསུམ་ན་བཅུ་གཅིག་རེ་ཡོད་པའི་སུམ་ཅུ་རྩ་གསུམ་གང་ཡིན་པ་དེ་ཆོས་ཅན། སྐལ་བ་མཉམ་པའི་ཁམས་རང་སའི་སྤང་བྱ་རིས་ལྔ་ལ་ཀུན་འགྲོ་ཡིན་ཏེ། ཁམས་རང་རང་གི་ས་བའི་སྐལ་བ་སྤང་བྱ་རིས་ལྔ་ཀུན་ལ་དམིགས་པའི་སྒོ་ནས་རྒྱས་པར་འགྱུར་་་་་་་བའི་ཕྱིར། ཞེས་གསུངས་པ་དང་། རང་འགྲེལ་ལས། དེ་ལྟར་ན་ལྟ་བ་བདུན་དང་ཐེ་ཚོམ་གཉིས་དང་། མ་རིག་པ་གཉིས་དང་། ཕྲ་རྒྱས་བཅུ་གཅིག་པོ་དེ་དག་གི་རང་གི་ཁམས་མཐའ་དག་ལ་དམིགས་པའི་ཕྱིར། སྐལ་བ་མཉམ་པའི་ཁམས་ཀུན་ཏུ་འགྲོ་བ་ཡིན་ནོ། །ཞེས་གཞུང་བརྒྱ་དག་གིས་བསྟན་པར་ངེས་སོ། །ཞེ་ན། ཁོ་ན་རེ། བསམ་གཏན་བཞི་བ་དང་སྲིད་རྩེ་དག་ལ་ཁམས་སྐལ་བ་མཉམ་པའི་ཀུན་འགྲོ་ནི་འཇོག་མི་རིགས་སྙམ་སྟེ། དེ་ལྟར་ན་ལུང་རིགས་བརྒྱ་ཕྲག་དག་་ 437 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གིས་འགོག་ནུས་པའི་ཕྱིར། མ་གྲུབ་ན། དེར་ཐལ། དེ་དག་ལ་སྐལ་བ་མཉམ་པའི་ཁམས་ལ་དམིགས་པ་མེད་པའི་ཕྱིར། དེར་ཐལ། མངོན་པའི་རྒྱན་ལས།བསམ་གཏན་བཞི་བ་སྐལ་བ་མཉམ་པའི་ཁམས་ལ་དམིགས་པ་མེད་ལ། སྲིད་རྩེ་ན་སྐལ་བ་མཉམ་པའི་ས་ལ་དམིགས་པ་ཁོ་ན་ཡོད་དོ། །ཞེས་དང་། སྡོམ་ལས།བསམ་གཏན་མཐའ་དང་སྲིད་རྩེ་ས་སྐལ་མཉམ། །མ་གཏོགས་མེད་དེ། ཞེས་དེ་དག་ལ་སྐལ་བ་མཉམ་པའི་ཁམས་ལ་དམིགས་པ་མེད་ན་དེར་ཁམས་སྐལ་བ་་་་་་་་མཉམ་པའི་ཀུན་འགྲོ་གང་ལས་ཡོད་དེ་མེད་པའི་ཕྱིར། ཞེ་ན། གཞན་མང་བོ་ན་རེ། བསམ་གཏན་བཞི་བ་ན་སྐལ་བ་མཉམ་པའི་ཁམས་ཀུན་ཏུ་འགྲོ་བ་མེད་པ་ནི་འདོད་དཀའ་སྟེ། དེར་སྐལ་བ་མཉམ་པའི་ཀུན་འགྲོ་བཅུ་གཅིག་དག་ཡོད་པའི་ཕྱིར། མ་གྲུབ་ན། དེ་འདྲའི་ཀུན་འགྲོ་བཅུ་གཅིག་ཆོས་ཅན། ཁམས་སྐལ་བ་མཉམ་པའི་ཀུན་འགྲོ་ཡིན་པར་ཐལ། ཁམས་རང་གི་ས་བའི་སྤང་བྱ་རིས་ལྔ་བོ་ཐམས་ཅད་ལ་དམིགས་པའི་ཕྱིར། ཁྱབ་སྟེ། སྔར་དྲངས་པའི་ཡིག་ཆར།ཁམས་གསུམ་ན་བཅུ་གཅིག་རེ་ཡོད་པའི་སུམ་ཅུ་རྩ་གསུམ་གང་ཡིན་པ་དེ་ཆོས་་་་ཅན། སྐལ་བ་མཉམ་པའི་ཁམས་དང་རང་སའི་སྤང་བྱ་རིས་ལྔ་ལ་ཀུན་འགྲོ་ཡིན་ཏེ། ཁམས་རང་རང་གི་ས་བའི་སྐལ་བ་སྤང་བྱ་རིས་ལྔ་ཀུན་ལ་དམིགས་པའི་སྒོ་ནས་རྒྱས་པར་འགྱུར་བའི་ཕྱིར། ཞེས་ཁྱབ་པ་བསྟན་པས་ཤེས་སོ་ཞེ་ན། དེ་བཞིན་དུ་གནས་པར་རྒྱ་ཆེ་བར་མཛོད་ཊཱིཀ་ལས། སྐལ་བ་མཉམ་པའི་ཁམས་ཀུན་ཏུ་འགྲོ་བ་ཡིན་ཏེ། རང་རང་གི་སྤང་བྱ་རིས་ལྔ་བོ་ཐམས་ཅད་ལ་དམིགས་པའི་སྒོ་ནས་རྒྱས་པར་འགྱུར་བའི་ཕྱིར་ཞེས་ཡིག་ཆ་ལྟར་ལ། ཁོ་ན་རེ། དེའང་དཔྱད་པར་བྱ་ན། འདོད་པ་དང་བསམ་གཏན་བཞི་བ་སྲིད་རྩེ་སོགས་ལ་སྐལ་བ་མཉམ་པའི་ཀུན་འགྲོ་ཡོད་མེད་ཁྱད་འབྱེད་པས་ཕྱི་མ་གཉིས་ལ་སྐལ་བ་མཉམ་་་་་པའི་ཀུན་ཏུ་འགྲོ་བ་མེད་པར་མཆིམས་འཇམ་པའི་དབྱངས་ཀྱིས་ཞིབ་དཔྱོད་་་་་་་་ 438 ་

མཛོད་གནས་ལྔ་པ།མཐར་ཐུག་ཡིན་པར་དེ་ཉིད་ལས། འདོད་པ་ན་སྐལ་བ་མཉམ་པ་དང་མི་མཉམ་པའི་ཁམས་ལ་དམིགས་པ་ཐམས་ཅད་ཡོད་ལ། བསམ་གཏན་བཞི་བ་ན་སྐལ་བ་མཉམ་པའི་ཁམས་ལ་དམིགས་པ་མེད་ལ། སྲིད་རྩེ་ན་སྐལ་བ་མཉམ་པའི་ས་ལ་དམིགས་པ་ཁོ་ན་ཡོད་དེ། ཞེས་གསུངས་པ་ལ།རྟོགས་ལྡན་ཆེན་པོ་བ་ན་རེ། དེ་ནི་དགོས་དབང་ཡོད་ཀྱང་ལུང་རིགས་བརྒྱ་ཕྲག་དང་དོན་སོ་སོར་སོང་ངམ་སྙམ་སྟེ། འདོད་པ་ལ་ཁམས་སྐལ་བ་མཉམ་པའི་ཀུན་འགྲོ་འཇོག་ལ་བཞི་བ་དང་སྲིད་རྩེར་མི་འཇོག་པའི་རྒྱུ་མཚན་མེད་པའི་ཕྱིར་དང་། ཡིག་ཆ་དང་མཛོད་ཊཱིཀ་སོགས་ལས་ཁམས་སྐལ་བ་མཉམ་པའི་ཀུན་འགྲོ་བསྒྲུབ་ཚུལ་ལས་ཀྱང་ཤེས་གསལ་ལོ། །གཞན་ཡང་། བསམ་གཏན་བཞི་བ་དང་སྲིད་རྩེའི་འཇིག་མཐར་དག་ཁམས་སྐལ་བ་མཉམ་པའི་ཀུན་འགྲོ་མིན་ན་་་་་་དེས་ཁམས་གོང་འོག་ཀུན་ལ་དམིགས་པར་ཐལ་བས་སོ། །ཡང་མཆིམས་ཊཱིཀ་ལས། ཀུན་འགྲོ་དེ་དག་ལས་སྐལ་བ་མི་མཉམ་པའི་ཁམས་གཉིས་བསྡོམས་པ་ལ་དམིགས་པ་སྲིད་ཀྱི་གསུམ་བསྡོམས་པ་ལ་དམིགས་་་་མི་ནུས་པར་གསུངས་པ་ལྟར་ན་འདོད་པའི་ཁམས་སྐལ་བ་མི་མཉམ་པའི་ཀུན་་་་་འགྲོ་དགུས་ཀྱང་གོང་མའམ་གཟུགས་མེད་དག་གི་སྤང་བྱ་རིས་ལྔ་ལ་དམིགས་པ་་དང་ལོག་པར་ཞུགས་པ་མིན་ནོ་སྙམ་ན། དེའང་དཀའ་སྟེ་སྐལ་བ་མི་མཉམ་པའི་ཀུན་འགྲོའི་དོན་ཇི་ལྟར་ངོས་འཛིན་པ་མེད་པར་འགྱུར་རོ་ཞེ་ན་དཔྱད་པའི་་་་་་་་ཕྱོགས་མང་ཞིང་འཕེན་ཚུལ་རེ་བཀོད་ན། ཁ་ཅིག་འཇིག་མཐར་གང་རུང་མ་ཡིན་པའི་ཀུན་འགྲོ་ཡིན་ན་ཁམས་སྐལ་བ་མི་མཉམ་པའི་ཀུན་འགྲོ་ཡིན་པས་ཁྱབ་ཟེར་ན། གཞན་དག་ན་རེ། གཟུགས་མེད་ན་ཁམས་སྐལ་བ་མི་མཉམ་པའི་ཀུན་འགྲོ་ཡོད་པར་ཐལ། དེའི་འཇིག་མཐར་གང་ཡང་མ་ཡིན་པའི་ཀུན་འགྲོ་དེ་དག་དེ་ཡིན་པའི་ཕྱིར། ཆོས་ཅན། དེར་ཐལ། སྔ་མའི་ཁས་བླངས་ཀྱིས་གྲུབ་པའི་་ 439 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས་། ཝཕྱིར། འདོད་ན། གཟུགས་མེད་ན་ཁམས་སྐལ་བ་མི་མཉམ་པའི་ཀུན་འགྲོ་ཡོད་པར་ཐལ། དེའི་ཕྱིར། འདོད་ན། དེ་ཡི་གོང་དུ་ཁམས་གཞན་ཡོད་པར་ཐལ།དེའི་ཕྱིར།རྟོགས་ལྡན་ས་འཛིན་པ་ན་རེ། འཕེན་ཚུལ་དེས་སྐྱོན་འཇུག་དོན་མེད་དེ་བསམ་གཏན་བཞི་བའང་ཁམས་སྐལ་བ་མི་མཉམ་པའི་ཀུན་ཏུ་འགྲོ་བ་ཡོད་་་་་སྙམ་སྟེ། འདོད་པ་ན་སྐལ་བ་མཉམ་པ་དང་མི་མཉམ་པའི་ས་དང་ཁམས་ལ་དམིགས་པ་ཡོད་ཚུལ་ལས་དཔག་པའི་ཕྱིར། མ་གྲུབ་ན། འདོད་པ་ན་སྐལ་བ་མི་མཉམ་པའི་ཁམས་ལ་དམིགས་པ་མེད་པར་ཐལ། དེའི་ཕྱིར། འདོད་མི་ནུས་ཏེ།མཆིམས་མཛོད་ལས། འདོད་པ་ན་སྐལ་བ་མཉམ་པ་དང་མི་མཉམ་པའི་ས་དང་ཁམས་ལ་དམིགས་པ་ཐམས་ཅད་ཡོད་ལ། ཞེས་པའི་ཐམས་ཅད་སྨོས་པའི་རྒྱུ་མཚན་ཡོད་པའི་ཕྱིར། འདོད་ན། འདོད་པ་ན་སྐལ་བ་མི་མཉམ་པའི་ཁམས་ཀུན་ཏུ་འགྲོ་བ་ཡོད་པར་ཐལ། དེའི་དམིགས་པ་ཡོད་ཚུལ་དེའི་ཕྱིར། དེར་ཐལ།དེར་སྐལ་བ་མི་མཉམ་པའི་ཁམས་ལ་དམིགས་པ་ཡོད་ཚུལ་དེའི་ཕྱིར། དེས་ན་གཟུགས་ཁམས་སུ་སྐལ་བ་མི་མཉམ་པའི་ཁམས་ལ་དམིགས་པ་ཡོད་པར་གོ་བའི་་ཕྱིར་ཟེར་ན། ཁ་ཅིག གཟུགས་ཁམས་སུ་ཁམས་སྐལ་བ་མི་མཉམ་པའི་ཀུན་འགྲོ་མེད་ཀྱང་ཁམས་སྐལ་བ་མི་མཉམ་པའི་ཀུན་འགྲོའི་དམིགས་པ་མེད་མི་དགོས་་་་་་སམ་ཟེར་བ་ལ། ཁོ་ན་རེ། དེར་འཐད་པར་མ་ངེས་ཏེ། དེ་གཉིས་གནད་འདྲ་བའི་ཕྱིར། མ་གྲུབ་ན། དེར་ཐལ། འདོད་པ་ལ་ཁྱད་མེད་དུ་བྱས་སོ་ཟེར་ན་དེ་ནི་མིན་པར་འདྲ་བ་ཞིག་སྣང་ངོ་། །ཁ་ཅིག བསམ་གཏན་དང་བོ་ནས་གསུམ་པའི་བར་ན་སྐལ་བ་མི་མཉམ་པའི་ས་ཀུན་ཏུ་འགྲོ་བ་ཡོད་པར་ཁས་ལེན་ནོ་ཟེར་་ན། དེ་མི་རིགས་པར་ཐལ། གང་སྤེལ་ལས། སྐལ་བ་མི་མཉམ་པའི་ས་ཀུན་ཏུ་འགྲོ་བ་རྣམས་ནི་བསམ་གཏན་གསུམ་དང་གཟུགས་མེད་པ་གསུམ་ན་ཡོད་ཀྱི་་་་་་་ 440 ་

མཛོད་གནས་ལྔ་པ།འདོད་པའི་ཁམས་ན་ནི་མེད་དེ། སའི་དབྱེ་བ་མེད་པའི་ཕྱིར་རོ། བསམ་གཏན་བཞི་བ་ན་ཡང་མེད་ལ་སྲིད་རྩེ་ན་ཡང་མེད་དེ། ས་གཞན་མེད་པའི་ཕྱིར། ཞེས་སོ་ཟེར།ཁོ་ན་རེ། དེ་ནི་སྒྲ་སོར་བཞག་གི་རྗེས་སུ་འགྲོ་བ་མི་རུང་སྟེ། དེའི་གསུམ་པ་ལ་ཡོད་ཀྱང་བཞི་བ་ལ་མེད་པའི་རྒྱུ་མཚན་ཅི་ཡང་མེད་པའི་ཕྱིར་ཏེ།བསམ་གཏན་བཞི་བར་གནས་བརྒྱད་སོགས་ཡོད་པའི་ཕྱིར། ཁོ་ན་རེ ལུང་དེའི་དོན་ངེས་ཚིག་གིས་བསྟན་ན། ཨ་ཁུ་ཚང་གི་མཐའ་དཔྱོད་ལས། བསམ་གཏན་བཞི་བ་རང་དང་ཁམས་གཅིག་པའི་གོང་ས་མེད་པས་ས་སྐལ་བ་མི་མཉམ་པ་་་་་་་མེད་ལ་ཁམས་སྐལ་མི་མཉམ་པ་ཁོ་ན་ཡོད་པ་དང་། ཞེས་རང་ལུགས་ཡིན་པ་འདྲ་བ་ཞིག་བྱུང་ཡང་དཔྱད་པར་བྱ་བ་མང་དུ་སོང་བས་ཁོ་ན་རེ། བཞི་བར་ས་སྐལ་བ་མི་མཉམ་པ་མེད་པར་ཐལ། རང་དང་ཁམས་གཅིག་པའི་གོང་ས་མེད་པའི་ཕྱིར། ཁྱབ་པ་སྒྲུབ་ཚུལ་གྱིས་བསྟན་དགོས་པའི་ཕྱིར། འདོད་ན། མི་རིགས་པ་ཁོ་ནར་ངེས་ཏེ་བསམ་གཏན་གསུམ་པ་ན་ས་སྐལ་བ་མི་མཉམ་པ་ཡོད་ལ་བཞི་་བར་མེད་པའི་དོན་མིན་པའི་ཕྱིར་ཏེ། དེར་ས་ཐ་དད་པ་ཡོད་པ་སྔར་བཤད་ཟིན་ལྟར་རོ་ཟེར། ཁ་ཅིག འདོད་པ་ན་སྐལ་བ་མི་མཉམ་པའི་ཁམས་ལ་དམིགས་པ་འཇོག་དཀའ་སྟེ་གཞན་དུ་ན་དེའི་ཁམས་སྐལ་བ་མི་མཉམ་པའི་ཀུན་་འགྲོ་དག་ཁམས་གསུམ་བསྡོམ་པ་ལ་དམིགས་པར་ཐལ་བའི་ཕྱིར་ཞེ་ན། ཁོ་ན་རེ།དེ་དག་གིས་ཁམས་གསུམ་བསྡོམ་པ་ལ་དམིགས་པ་ནི་ངེས་པར་བྱ་རིགས་ཏེ། དེ་མིན་ན་དེས་དེ་གསུམ་ལ་མ་དམིགས་ཞེས་ཁས་ལེན་ཏུ་མི་རིགས་པར་སྒྲུབ་ནུས་་་་སོ་ཟེར་བ་ལ། དཔྱོད་ལྡན་ལ་ལས། མཆིམས་མཛོད་ལས། འདིར་སྐལ་བ་མི་མཉམ་པའི་ཁམས་གཅིག་གམ་གཉིས་བསྡོམས་པ་ལ་དམིགས་པ་སྲིད་ཀྱི་གསུམ་་་་བསྡོམས་པ་ལ་དམིགས་ནུས་པ་ནི་མེད་དོ། །ཞེས་སོ་ཟེར་ན། དེ་ནི་ཆེས་བརྟག་་ 441 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་གནས་ཡིན་པས་སྒྲ་དྲང་ཐད་དུ་ཁས་ལེན་འགྲོ་དགོས་པ་མིན་ནམ་སྙམ་སྟེ།རང་འགྲེལ་ལས། རེས་འགའ་ནི་གཉིས་ལ་དམིགས་ཏེ། ཞེས་པ་ནས། འདོད་པ་དང་ལྡན་པ་གཟུགས་དང་གཟུགས་མེད་པ་དང་ལྡན་པ་ལ་དམིགས་པའི་ཕྲ་རྒྱས།ཞེས་དང་། རྒྱལ་སྲས་མ་ལས། རེས་འགའ་ནི་སྐལ་བ་མི་མཉམ་པའི་ཁམས་གཅིག་ལ་དམིགས་སོ། །རེས་འགའ་ནི་གཉིས་ལ་དམིགས་ཞེས་བྱ་ཡི། རེས་འགའ་ནི་ཁམས་གསུམ་ལ་དམིགས་སོ། །ཞེས་གསུངས་པ་མང་བོར་གྲུབ་པས་རིགས་པས་ཀྱང་སྒྲུབ་སླའོ། །ཞེ་ནའོ། །དེ་དག་རྒྱ་ཆེའང་འགྲེལ་བ་ལྟར་སྡོམ་ཚིག་གིས་འཐད་པའི་ཕྱོགས་སུ་བྱས་པའི་ཕྱིར་ཏེ། དེ་ཉིད་ལས། གསུམ་བསྡོམས་པ་ལ་ནུས་མེད་གསུངས། །ཞེས་སོ་ཟེར་ན། ཁོ་ན་རེ། དེའི་དོན་ནི་ཨ་ཁུ་ཚང་གིས།སྡོམ་ཚིག་ལས། གསུམ་སྡོམ་པ་ལ་ནུས་མེད་གསུང་། །ཞེས་པའང་ཁམས་དགུར་མི་འཐད་པས་ན་ཁམས་སྐལ་བ་མི་མཉམ་པའི་ཀུན་འགྲོ་ལ་རང་དང་སྐལ་བ་མི་་་མཉམ་པའི་ཁམས་གསུམ་ལ་དམིགས་པ་མི་སྲིད་ཀྱང་། རང་དང་སྐལ་བ་མི་མཉམ་པའི་ས་གསུམ་ལ་དམིགས་པའི་ཀུན་འགྲོ་བྱེ་བྲག་པ་མེད་ཅེས་པ་མིན་ཏེ།ཞེས་གསུངས་པའི་ཕྱིར་ན་དཔྱད་གཞི་ཆེ་བར་སོང་ན། ཁོ་ན་རེ། ལུང་དེའི་དོན་ཆེས་ཤིན་ཏུ་བདེ་བ་ཞིག་སོང་བར་དཀའ་སྟེ། གསུམ་བསྡོམས་པ་ལ་དམིགས་པ་མི་སྲིད་པར་བསྟན་པ་ལ་ཁམས་དགུ་བསྡོམས་པ་ལ་དམིགས་པ་མི་སྲིད་པར་་་་་་་་འགྲེལ་བ་ནི་གཞུང་དོན་དུ་འགྲོ་དཀའ་སྟེ། བཙན་ཐབས་ཀྱིས་འགྲེལ་དགོས་པ་ནི་གཞུང་རྩོམ་པ་བོ་སློབ་དཔོན་གྱི་དགོངས་དོན་ལས་ཕྱིན་ཅི་ལོག་པའི་ཕྱིར་ཏེ།དེ་ནི་དམ་པ་དེ་ཉིད་ཀྱིས་མཁས་པ་འགའ་ཞིག་གི་བཤད་ཚུལ་བསྡུས་པ་ཡིན་་་་་་་ནམ་ཟེར་ན། དེའང་འཐད་ལྡན་བྱེད་མི་རུང་བར་འདྲ་སྟེ། འགྲེལ་བ་རྒྱལ་སྲས་མ་ལས། རེས་འགའ་ནི་སྐལ་བ་མི་མཉམ་པའི་ཁམས་གཅིག་ལ་དམིགས་སོ། །རེས་འགའ་ནི་གཉིས་ལ་དམིགས་ཞེས་བྱ་ཡི། རེས་འགའ་ནི་ཁམས་གསུམ་ལ་་ 442 ་

མཛོད་གནས་ལྔ་པ།དམིགས་སོ། །ཞེས་ལུང་རིགས་བརྒྱ་འབུམ་སོགས་ཀྱིས་བསྒྲུབ་ནུས་སོ་ཞེས་འཕེན་སླའོ། །ཁ་ཅིག ཁམས་དགུ་ཞེས་ཐ་སྙད་མི་འཇུག་པ་དཀའ་སྟེ། ས་དགུ་བོ་ལ་ཁམས་དགུ་ཞེས་བཤད་ན་དོན་གྱི་ཐོབ་པར་འདྲ་བའི་ཕྱིར། མ་གྲུབ་ན། བསམ་གཏན་བཞི་བའི་ཁམས་ཟེར་བ་མི་འཐད་པར་ཁོ་ན་ཡིན་ཟེར་ན་ནི་དེ་བས་ཀྱང་་་དཀའ་སྟེ། དེའི་སས་བསྡུས་ཀྱི་གཟུགས་སོགས་བཞི་བའི་ཁམས་ཡིན་པའི་ཕྱིར།དེར་ཐལ། བཞི་བའི་ཁམས་དང་གཟུགས་ཁམས་གཉིས་ཀར་བཤད་པ་དེ་ཁས་བླངས་པ་ལ་སྐྱོན་འཇུག་དོན་མེད་པའི་ཕྱིར་ཏེ། སྐབས་འདིའི་ཁམས་ཀྱི་དོན་ངོས་འཛིན་རྒྱུ་ཡོད་པའི་ཕྱིར། དེར་གཟུགས་ཁམས་ཀྱི་ངོ་བོ་ངོས་འཛིན་དུ་ཡོད་ན་བཞི་བ་པའི་རྒྱུད་ཀྱི་དངོས་པོ་སོགས་གཟུགས་ཁམས་ཡིན་ལ་བཞི་བ་གཟུགས་་ཀྱི་ཁམས་མིན་པའི་རྒྱུ་མཚན་མེད་པའི་ཕྱིར་ཞེས་རྩོད་ཚུལ་ལོ། །ཁ་ཅིག ས་སྐལ་བ་མཉམ་པ་དང་ཁམས་སྐལ་བ་མཉམ་པ་དག་དོན་མི་འདྲ་བ་མེད་པའི་ཆོས་སོ་ཟེར་ན། ཁོ་ན་རེ། བསམ་གཏན་བཞི་བ་ན་ས་སྐལ་བ་མཉམ་པ་མེད་པར་ཐལ། ཁམས་སྐལ་བ་མཉམ་པ་མེད་པའི་ཕྱིར། ཁྱབ་པ་ཡོད་དེ་དེ་གཉིས་དོན་འདྲ་ཚུལ་དེའི་ཕྱིར། འདོད་ཟེར་བ་ན་ཡང་མིན་པར་འདྲ་སྟེ།བཞི་བར་སྐལ་བ་མཉམ་པའི་ཁམས་ལ་དམིགས་པ་མེད་པར་འདྲ་བའི་ཕྱིར་ཏེ།མཆིམས་ཊཱིཀ་ལས། བསམ་གཏན་བཞི་བ་ན་སྐལ་བ་མཉམ་པའི་ཁམས་ལ་དམིགས་པ་མེད་ལ། ཞེས་པས་སོ། །ཁ་ཅིག འདོད་པ་ལ་ས་སྐལ་བ་མཉམ་པ་མེད་པ་གང་ཞིག་ཁམས་སྐལ་བ་མཉམ་པ་ཡོད་པ་ནི་ངེས་པ་དོན་གྱིས་འགྲུབ་་་་་་་སྙམ་པའི་ཕྱིར། དང་བོ་དེར་ཐལ། དེར་སའི་དབྱེ་བ་གཞུང་གང་ལས་ཀྱང་མ་གསུངས་པའི་ཕྱིར། ཁྱབ་སྟེ། དེར་སྐལ་བ་མི་མཉམ་པའི་ས་ཀུན་ཏུ་འགྲོ་བ་མེད་པས་ཤེས་པའི་ཕྱིར། མ་གྲུབ་ན། དེར་ཐལ། ས་སྐལ་བ་མཉམ་པས་གཅིག་ལ་་ 443 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟེར་དོན་མེད་པའི་ཕྱིར། དེར་ཐལ། ས་གཅིག་ལ་ཁམས་དང་ས་མཉམ་པ་ཞེས་ཐ་སྙད་ཀྱང་མི་འོང་བའི་ཕྱིར་ཟེར་བ་སོགས་ལ། གནོད་བྱེད་འདི་ཡོད་པར་འདྲ་སྟེ། འདོད་པ་ན་ས་སྐལ་བ་མཉམ་པ་མེད་པར་འདོད་པ་ནི་མཁས་པ་སུའང་མེད་པའི་ཕྱིར་ཏེ། མངོན་པའི་རྒྱན་ལས། འདོད་པ་ན་སྐལ་བ་མཉམ་པ་དང་མི་མཉམ་པའི་ས་དང་ཁམས་ལ་དམིགས་པ་ཐམས་ཅད་ཡོད་ལ། ཞེས་གསུངས་པའི་ཕྱིར། ཁོ་ན་རེ། སྲིད་རྩེ་ནའང་སྐལ་བ་མཉམ་བའི་ཁམས་དང་ས་ལའང་དམིགས་པ་ཡོད་པར་ཐལ། འདོད་པ་ན་ཡོད་པས་ཤེས་ནུས་པའི་ཕྱིར། འདོད་མི་ནུས་པར་སྙམ་སྟེ། མངོན་པའི་རྒྱན་ལས་སྲིད་རྩེ་ན་སྐལ་བ་མཉམ་པའི་ས་ལ་དམིགས་པ་ཁོ་ན་ཡོད་དོ། །ཞེས་ཁམས་སྐལ་བ་མཉམ་པ་མ་གསུངས་པར་ས་སྐལ་བ་མཉམ་པ་ཁོ་ནར་གསུངས་པའི་ཕྱིར་ཟེར་ན། ཁོ་ན་རེ། བཤད་ཚུལ་དེའང་བརྟག་དགོས་པའི་ཚིག་ཡིན་པར་འདྲ་བའི་ཕྱིར། དེར་ཐལ། དེར་སྐལ་བ་མཉམ་པའི་ཁམས་ལ་དམིགས་པ་སུས་ཀྱང་ཤེས་སླ་བའི་ཕྱིར་ཏེ། སྲིད་རྩེའི་འཇིག་མཐར་གཉིས་དེའང་དེར་དམིགས་དགོས་པའི་ཕྱིར། ཁོ་ན་རེ། དེའང་འདོད་སྙམ་པར་འདུག་དཀའ་སྟེ། སྲིད་རྩེ་ན་ཁམས་སྐལ་བ་མཉམ་པའི་ཀུན་འགྲོ་དང་མི་མཉམ་པའི་ཀུན་འགྲོ་གཉིས་ཀ་མེད་པར་འདྲ་སྟེ། གང་སྤེལ་ལས།སྲིད་པའི་རྩེ་མོ་མ་གཏོགས་པའི་ས་ལྷག་མ་རྣམས་ནི་སྐལ་བ་མི་མཉམ་པའི་ས་་་་་་ཀུན་ཏུ་འགྲོ་བ་ཡོད་དོ། །སྲིད་པའི་རྩེ་མོ་ན་ནི་གཉིས་ཀ་ཡང་མེད་དེ། ཁམས་དང་ས་གཞན་མེད་པའི་ཕྱིར། ཞེས་གསུངས་པ་ལ། དེ་ནི་སྐལ་བ་མཉམ་པའི་ཁམས་དང་ས་ཞེས་པ་སོགས་ཁྱད་མེད་པར་བསྟན་སྙམ་སྟེ། ཞིབ་པར་གཞུང་དོན་ལ་བརྟག་ན་གང་སྤེལ་གྱི་དོན་གོ་ནུས་པའི་ཕྱིར་ཟེར་བ་ཡོད་དོ། །གཞན་དག་ན་རེ། དེ་ནི་གཞུང་དོན་དུ་ངེས་པའི་ལམ་དུ་མི་འགྲོ་བར་ཤེས་སམ་སྟེ། གོང་སྨོས་ལྟར་འཕེན་སླ་བར་ངེས་ཀྱང་མང་དོགས་ནས་མ་བྲིས།་ 444 ་

མཛོད་གནས་ལྔ་པ།དཔྱོད་ལྡན་བླ་མ་འགའ་རེས་བསམ་གཏན་བཞི་བ་དང་འདོད་པ་དག་ན་ཁམས་་སྐལ་བ་མཉམ་པ་དང་མི་མཉམ་པའི་ཀུན་འགྲོ་གཉིས་དག་ཡོད་པར་ངེས་དཀའ་་སྟེ། བསམ་གཏན་གསུམ་ན་དེ་གཉིས་ཡོད་ཀྱང་གཞན་འགའ་ཞིག་ལ་མེད་པར་བཤད་དགོས་པའི་ཕྱིར། དེར་ཐལ། གང་སྤེལ་ལས། འདོད་པའི་ཁམས་དང་བསམ་གཏན་བཞི་བ་ན་ནི་སྐལ་བ་མི་མཉམ་པའི་ཁམས་ཀུན་ཏུ་འགྲོ་བ་ཡོད་དོ། །བསམ་གཏན་གསུམ་ན་ནི་གཉིས་ཀའོ། །ཞེས་བསམ་གཏན་གསུམ་ན་ཞེས་བཞི་བ་ལོགས་སུ་ཕྱེས་པའི་རྒྱུ་མཚན་ལས་སོ་ཟེར་ན།ཁ་ཅིག བཞེད་ཚུལ་དེ་དག་མི་འཐད་པར་ཐལ། འདོད་པ་དག་ན་དེ་གཉིས་ཀ་ཡོད་པ་མིན་ཞེས་བཤད་ཚུལ་དེ་འགྲེལ་བ་དག་དང་མི་མཐུན་པར་སྣང་སྟེ། མངོན་པའི་རྒྱན་ལས། འདོད་པ་ན་སྐལ་བ་མཉམ་པ་དང་མི་མཉམ་པའི་ས་དང་ཁམས་ལ་དམིགས་པ་ཡོད་ལ། ཞེས་པས་ཀྱང་བཞི་བར་དེས་མི་འགྲུབ་པ་གཏན་མི་སྲིད་པའི་ཕྱིར་ན་དཔྱད་པའི་རྣམ་གྲངས་རྒྱ་ཆེ་ན། ཁ་ཅིག འདོད་པ་དང་བསམ་གཏན་བཞི་བ་དང་སྲིད་རྩེ་དག་ལ་སྐལ་བ་མི་མཉམ་པའི་ས་ཀུན་ཏུ་་་འགྲོ་བ་མེད་པར་ནི་འགྲེལ་བཤད་དག་གིས་གསལ་བར་བསྟན་པའི་ཕྱིར། དེར་ཐལ། གང་སྤེལ་ལས། སྐལ་བ་མི་མཉམ་པའི་ས་ཀུན་ཏུ་འགྲོ་བ་རྣམས་ནི་བསམ་གཏན་གསུམ་དང་གཟུགས་མེད་པ་གསུམ་ན་ཡོད་ཀྱི་འདོད་པའི་ཁམས་ན་ནི་་་་་་མེད་དེ། སའི་དབྱེ་བ་མེད་བའི་ཕྱིར་རོ་བསམ་གཏན་བཞི་བ་ན་ཡང་མེད་ལ་སྲིད་རྩེ་ན་ཡང་མེད་དེ། ས་གཞན་མེད་པའི་ཕྱིར་རོ། །ཞེས་གསལ་བར་མཛད་དོ་ཟེར། སྔར་སྨོས་ཟིན་པ་ལྟར་ཁམས་སྐལ་བ་མཉམ་པ་དང་ས་སྐལ་བ་མཉམ་པ་གཉིས་གང་སྤེལ་ནས་འདྲ་བར་ལན་དུ་མར་གསུངས་པས་དཔྱད་གཞི་མང་བར་་་སེམས་སོ་ཟེར་བ་ཡོད་དོ། །འདོད་པའི་འཇིག་མཐར་གཉིས་འདོད་པའི་ཟག་བཅས་ཐམས་ཅད་ལ་་་445 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དམིགས་པ་ཡིན་བྱས་པ་ལ། ཁ་ཅིག དེའང་མཐའ་གཅིག་ཏུ་ཁས་ལེན་པར་མི་བྱ་སྟེ། དེས་རང་སའི་སྤང་བྱ་རིས་ལྔ་ཙམ་དང་རང་རིས་ཙམ་ཅི་རིགས་ལ་དམིགས་པ་ཙམ་ཡིན་པའི་ཕྱིར། དེར་ཐལ། འདོད་པའི་ཀུན་འགྲོའི་ཕྲ་རྒྱས་བཅུ་གཅིག་གིས་ཀྱང་འདོད་ཁམས་མ་ལུས་པ་གཅིག་ཅར་དམིགས་ཚུལ་མེད་པས་་་་་་་འཇིག་མཐར་གཉིས་ཀྱང་དེས་ལྷག་པར་རིས་ལྔའི་རང་ལྡོག་ཙམ་ལ་དམིགས་་་་་་་ཀྱང་དེ་དག་གཅིག་ཅར་དུ་དམིགས་ཚུལ་མེད་པར་འདྲ་སྟེ། སྡོམ་ཚིག་ལས།འདོད་ཁམས་མ་ལུས་དམིགས་ཚུལ་མེད་ན་ཡང་། །རིས་ལྔའི་རང་ལྡོག་ཙམ་ལ་གཅིག་ཆར་དམིགས། །ཞེས་གསལ་བོ་བསྟན་པས་སོ་ཟེར་ན། འོ་ན། འདོད་པའི་འཇིག་མཐར་གཉིས་ཆོས་ཅན། འདོད་པའི་ཟག་བཅས་རེ་རེ་ལ་དམིགས་པ་མིན་པར་ཐལ། སྡོམ་ཚིག་སོགས་ཀྱིས་དོན་དེའི་ཕྱིར། འདོད་ན། ཆོས་ཅན།འདོད་པའི་ཟག་བཅས་རེ་རེ་ལ་དམིགས་ནས་ལྟ་བས་བདག་གིར་བྱས་པ་མ་ཡིན་པར་ཐལ། འདོད་ཚུལ་དེའི་ཕྱིར། འདོད་མི་ནུས་ཏེ། དེ་ལྟར་ན་ཟག་བཅས་རེ་རེ་ལ་དམིགས་ནས་བདག་ལྟ་མེད་པར་འགྱུར་བའི་ཕྱིར།ཡང་ན་སྐལ་བ་མཉམ་པའི་ཁམས་ཀུན་འགྲོས་རང་སའི་ཟག་བཅས་་་་་་་་ཐམས་ཅད་ལ་དམིགས་པ་མངོན་པའི་རྒྱན་ལས། སྐལ་བ་མཉམ་པའི་ཁམས་ཀུན་ཏུ་འགྲོ་བ་ཞེས་བྱ་བ་ནི་འདོད་པའི་ཁམས་མཐའ་དག་ལ་དམིགས་པ་ཡིན་་་་པས་སོ། །བདེན་པ་དང་བོ་གཉིས་ཀྱི་ལྟ་བ་ལ་སོགས་པ་ཁོ་ན་ཀུན་འགྲོར་བཞག་པ་ནི་རང་སའི་ཟག་བཅས་ཐམས་ཅད་ལ་དམིགས་པས་བསགས་པས་བརྟན་་་་་་་ཞིང་སྟོབས་དང་ལྡན་ལ། ཞེས་སོགས་དང་། དེ་མིན་སྒྲུབ་བྱེད་སླ་བས་ཆེར་མི་སྤྲོའོ། །དམ་པ་སྔོན་མ་ཁ་ཅིག་ན་རེ། དེའང་དོན་ཆུང་བ་མ་ཡིན་པར་ཐལ།འདོད་པའི་འཇིག་ལྟས་ཟག་བཅས་གང་ཡིན་ལ་དམིགས་ན་རང་སའི་གང་ཟག་་་་ 446 ་

མཛོད་གནས་ལྔ་པ།གང་ཡིན་ཐམས་ཅད་ལ་དམིགས་དགོས་པས་རྒྱུད་གཞན་གྱི་གང་ཟག་ལ་་་་་་་་་་་་་དམིགས་ན་དེ་བདག་གིར་ཇི་ལྟར་བྱེད་སྔར་དཔྱད་པ་ལྟར་སྤྲོས་པ་རྒྱ་ཆེའོ། །གཞན་ཡང་ལོག་ལྟའི་ཀུན་འགྲོ་དེས་ཀྱང་ཁམས་གསུམ་གྱི་ཟག་བཅས་དུ་ཡོད་ལ་་དམིགས་ན་དེ་དག་ཀུན་མེད་པར་འཛིན་དགོས་པ་ལ། འོ་ན། བུམ་པ་མེད་པར་འཛིན་པའི་ལོག་ལྟས་ཀྱང་ཀ་བ་མེད་པར་འཛིན་དགོས་པར་ཐལ། དམ་བཅའ་དེའི་ཕྱིར། འདོད་ན། ཀ་བ་མེད་པར་འཛིན་པའི་ལོག་ལྟ་ཡིན་ན་བུམ་པ་མེད་པར་འཛིན་པའི་ལོག་ལྟ་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འོ་ན་བུམ་པ་མེད་པར་ཁས་ལེན་པའི་གང་ཟག་ཡིན་ན་ཀ་བ་མེད་པར་ཁས་ལེན་པའི་་་གང་ཟག་ཡིན་པས་ཁྱབ་པར་ཐལ། དེའི་ཕྱིར། འདོད་ན། ཐར་བ་མེད་པར་ཁས་ལེན་པའི་གང་ཟག་ཡིན་ན་ཆོས་ཐམས་ཅད་རེ་རེ་ནས་མེད་པར་ཁས་ལེན་་་་པའི་གང་ཟག་ཡིན་པས་ཁྱབ་པར་ཐལ། དེའི་ཕྱིར། འདོད་ན། ཕྱི་རོལ་བ་ཆོས་ཅན། རང་ཉིད་དང་རང་གི་གྲུབ་མཐའ་གཏན་མེད་དུ་ཁས་ལེན་པའི་གང་ཟག་ཡིན་པར་ཐལ། ཐར་བ་གཏན་མེད་དུ་ཁས་ལེན་པའི་གང་ཟག་ཡིན་པའི་ཕྱིར་ན་འཁོར་གསུམ་ཟེར་རོ། །ཁོ་ན་རེ། འདོད་པའི་སྡུག་ཀུན་མཐོང་སྤང་གི་ལོག་ལྟ་གཉིས་ཀྱིས་ཟག་བཅས་གང་ཡིན་ལ་དམིགས་ཀྱང་ཕྱོགས་རེ་བ་གཅིག་ལ་དམིགས་ན་རེ་རེ་ལ་་་་་་་་དམིགས་ཏེ་མེད་པར་འཛིན་མི་དགོས་སམ་དེ་དགོས་ན་སྐྱོན་དེ་དག་དེ་འཇུག་་་་་པར་ཁས་ལེན་ལ་དེ་མིན་ན་ལོག་ལྟ་ལ་མཐའ་མེད་པས་སྡུག་ཀུན་གྱི་མཐོང་སྤང་་་གི་ལོག་ལྟ་ཡིན་མི་དགོས་པའི་ཕྱིར་ཟེར་བ་ལ། ཁོ་ན་རེ། ཟག་བཅས་ཕྱོགས་རེ་བ་གཅིག་ཙམ་ལ་དམིགས་པའི་ལོག་ལྟ་དེ་ཀུན་འགྲོ་མིན་ན་དེ་མཐོང་སྤང་དང་་་་སྒོམ་སྤང་གང་རུང་མིན་པར་ཐལ་བ་དང་། དེའང་དགྲ་བཅོམ་པ་དག་གི་རྒྱུད་ལ་ཁས་ལེན་པར་ཐལ་བ་དང་། སྡུག་ཀུན་ལོག་ལྟའི་དོན་མེད་པར་ཐལ་བ་་ 447 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སོགས་མཐའ་ཡས་སོ། །གཞན་ཡང་། རིགས་པ་མགོ་མཚུངས་ཀྱིས་དཔྱད་ན་ཀུན་འགྲོའི་ལོག་ལྟས་ཡུལ་ཅི་རིགས་ལ་དམིགས་ཏེ་མེད་པར་གཟུང་ན་ཡུལ་རེ་རེ་ལ་དམིགས་ཏེ་་་་མེད་པར་འཛིན་པས་ཁྱབ་པར་ཐལ། དམ་བཅའ་སོགས་དེའི་ཕྱིར། འདོད་ན་སྔར་ལྟར་འཕེན་ནོ། །ཁ་ཅིག འདོད་པའི་ལམ་བདེན་ལ་དམིགས་པའི་བདག་འཛིན་ཡོད་པའི་ཕྱིར། མ་གྲུབ་ན། ཆོས་ཐམས་ཅད་ལ་དམིགས་པའི་བདག་འཛིན་མེད་པར་ཐལ། བློ་རྩེ་དེའི་ཕྱིར། འདོད་ན། ལྟ་བ་བཀར་རྟགས་ཀྱི་ཕྱག་རྒྱ་བཞི་མེད་པར་ཐལ། ཆོས་ཐམས་ཅད་བདག་མེད་པར་འཛིན་པའི་བློ་མེད་པའི་ཕྱིར་ཏེ། ཆོས་ཐམས་ཅད་བདག་ཏུ་གྲུབ་པར་འཛིན་པའི་རྟོག་པ་མེད་པའི་ཕྱིར། ཁོ་ན་རེ། ཆོས་ཐམས་ཅད་བདག་མེད་པར་འཛིན་པའི་རྟོག་པ་དང་འཛིན་སྟངས་དངོས་འགལ་དུ་ཞུགས་པའི་བློ་མེད་ན་དེ་བདག་མེད་པར་འཛིན་་་པའི་བློས་དེ་དངོས་སུ་རྟོགས་པར་འགལ་བའི་ཕྱིར་ཟེར་བ་ལ། ཁོ་ན་རེ། ལམ་བདེན་ལ་དམིགས་པའི་བདག་འཛིན་དེས་ལམ་བདེན་བདག་གིར་བྱས་པར་ཐལ།དེའི་ཕྱིར། འདོད་ན། དེ་མི་རིགས་ཏེ། བདག་གིར་མ་བྱས་གཉེན་པོའི་ཕྱིར།ཞེས་སོ། །ཁོ་ན་རེ། དེ་བདག་འཛིན་མེད་ཟེར་བ་དེ་བས་ཀྱང་མི་རིགས་ཏེ།སྲིད་རྩེ་བདེན་པའི་རྣམ་ཅན་འདིས་ཀྱང་འགྲུབ་ཅེས་གཞུང་གཞན་ལས་གོ་ནུས་་་སོ་ཟེར་བ་ལ། ཁ་ཅིག དེའང་དཔྱད་བྱ་ཆེས་མང་སྟེ། འདོད་པའི་ལམ་བདེན་མ་སྐྱེས་པའི་སྔོན་ཙམདུ་ལམ་ལ་དམིགས་པའི་བདག་འཛིན་བཏང་བ་ཡོད་དམ་་་མེད། དང་བོ་ལྟར་ན། དེའི་གཉེན་པོ་ཟག་མེད་ལམ་བདེན་ཡོད་པར་ཐལ།དེས་ལམ་བདེན་དེ་ལ་དམིགས་པའི་ཕྱིར། ཁྱབ་པར་ཐལ། དེའི་གཉེན་པོ་མིན་པར་ལོག་ལྟ་དེས་དེར་དམིགས་ཚུལ་མེད་པའི་ཕྱིར་ཏེ། དེའི་སྔོན་ནས་དེ་བཏང་བའི་ཕྱིར། ཁྱབ་སྟེ། དང་བོ་མེད་པས་དེ་མ་དམིགས་པར་རང་འགྲེལ་དག་ལས་་ 448 ་

མཛོད་གནས་ལྔ་པ།སོ་ཟེར་བ་ལ། ཁོ་ན་རེ། དེ་ནི་གཞུང་དང་མཐུན་པས་བཤད་ཚུལ་ལེགས་པ་ཡིན་སྙམ་སྟེ། གཟུགས་ཀྱི་མཐོང་སྤང་གི་ལོག་ལྟས་གོང་མའི་ལམ་བདེན་གང་ཡིན་ལ་དམིགས་པར་མི་བྱེད་པའི་ཕྱིར་ཏེ། སྲིད་ཉོན་དགུ་བའི་དངོས་གཉེན་མཐོང་སྤང་དེ་དག་གི་དངོས་གཉེན་མི་བྱེད་པ་ཡིན་པའི་ཕྱིར། ཁྱབ་སྟེ། མཆིམས་མཛོད་དུ་ཞིབ་པར་ལྟས་པས་ཤེས་སོ་ཟེར་ན། དེའང་དེའི་གཉེན་པོ་མ་ཡིན་པས་དེ་ལ་མི་དམིགས་པའི་ཕྱིར་ན་གོང་མ་གཉིས་ཀྱི་ལམ་བདེན་ཕལ་ཆེར་འགལ་བར་ཐལ་བས་མཆིམས་མཛོད་དུ་དཔྱད་རྒྱུ་མང་ཞིང་གོང་མ་དག་གི་ལམ་བདེན་ནི་་་་་དོན་གཅིག་པར་མཁས་པའི་ཞལ་རྒྱུན་དུ་ཡོངས་སུ་གྲགས་ལ་མཛོད་ཀྱི་ཁྱབ་་་་་་་་་མཐའ་བློ་རིག་མིག་འབྱེད་ལྟར་ཡོད་པ་སོགས་ལས་མཆོག་ཏུ་འཛིན་ན་འོག་ཏུ་་་་་དཔྱད། ཁ་ཅིག སྡུག་བསྔལ་ཆོས་བཟོད་ཡིན་ན་གཉེན་པོའམ་དངོས་གཉེན་ཡིན་པས་མ་ཁྱབ་པར་ཐལ། འདོད་ཉོན་སྤངས་པའི་སོ་སྐྱེས་དང་རྒྱུད་གཅིག་པའི་རྒྱུད་ཀྱི་སྡུག་བསྔལ་ཆོས་བཟོད་དེ་མ་ཡིན་པའི་ཕྱིར། དེར་ཐལ། དེས་རང་རྒྱུད་ཀྱི་འདོད་ཉོན་ཡིན་ཚད་སྔོན་ལ་སྤངས་ཟིན་པའི་ཕྱིར། ཡང་ན་དེའི་སྡུག་བསྔལ་ཆོས་བཟོད་དེ་ལ་སྔོན་གྱི་གང་ཟག་དེའི་རྒྱུད་ཀྱི་ལམ་མཐོང་སྤང་གི་ལོག་་་་ལྟས་དམིགས་པ་ནི་སྔར་དྲངས་པའི་རང་འགྲེལ་དང་མཆིམས་མཛོད་ལས་སོ་་་་་་་ཟེར། ཁོ་ན་རེ། དེའང་དཀའ་ས་ཡིན་ཏེ་ལམ་མཐོང་སྤང་གི་ལོག་ལྟ་ཡིན་ན་ལམ་བདེན་ལ་དམིགས་པས་ཁྱབ་པ་འཛིན་དུ་མི་རུང་བའི་ཕྱིར། དེར་ཐལ། མ་འོངས་པ་གཏན་མི་སྐྱེ་བའི་ལམ་མཐོང་སྤང་གི་ལོག་ལྟས་ལམ་བདེན་ལ་དམིགས་་ཚུལ་མེད་པའི་ཕྱིར། གཞན་རྒྱུད་ཀྱི་དེ་དམིགས་ན་ནི་འདོད་པའི་ལམ་བདེན་ཡིན་ན་དེའི་གཉེན་པོར་ཕལ་ཆེར་ཐལ་བའི་ཕྱིར། ཡང་ན་དེའི་དམིགས་པའི་ལམ་བདེན་ལ་གང་འཇོག་ཟེར་ན་སྡོམ་སོགས་སུ་དཔྱད་པའི་རྣམ་གྲངས་མང་་་་་་ངོ་། །་ 449 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཉོན་མོངས་ཅན་གྱི་སེམས་རང་དང་ལྷན་ཅིག་པའི་ཕྲ་རྒྱས་དེ་ཡིན་ན་ཕྲ་་རྒྱས་དང་བཅས་ཤིང་རྒྱས་པས་ཁྱབ་པའི་ཕྱིར། འདོད་ན། དེ་ལ་དེ་ཡིན་མིན་གཉིས་མེད་པར་ཐལ། དེའི་ཕྱིར། འདོད་མི་ནུས་ཏེ། རྩ་བར། ཉོན་མོངས་ཕྲ་རྒྱས་བཅས་རྣམ་གཉིས། །ཞེས་སོ་ཟེར་ན། ཁ་ཅིག རྩ་བའི་དོན་ཕལ་ཆེར་དེ་ཙམ་ཡིན་པར་འདྲ་བ་ཞིག་སྣང་ཡང་དེ་ནི་ཕྲ་རྒྱས་དང་བཅས་བའི་ཉོན་མོངས་་་་ཅན་གྱི་སེམས་ལ་ཕྲ་རྒྱས་དེ་རྒྱས་པར་འགྱུར་བ་དང་། རྒྱས་པར་མི་འགྱུར་ཀྱང་ཕྲ་རྒྱས་དང་བཅས་པ་གཉིས་ཡོད་པ་ལ། རྩ་བར། ཉོན་མོངས་ཕྲ་རྒྱས་བཅས་རྣམ་གཉིས། །ཉོན་མོངས་ཅན་མིན་རྒྱས་འགྱུར་གྱིས། །ཞེས་བྱུང་ངོ་ཞེ་ན།དེའང་དཀའ་བའི་གནས་ཡིན་ཏེ། མ་སྤངས་པའི་ཉོན་མོངས་ཅན་དེ་ལ་རྒྱས་པར་འགྱུར་ལ། སྤངས་པའི་ཉོན་མོངས་ཅན་ལ་རྒྱས་པར་མི་འགྱུར་བས་ཡིན་ནམ་སྙམ་ན། འོ་ན། སྤངས་པའི་ཉོན་མོངས་བཅས་ཤིང་རྒྱས་པ་མ་ཡིན་པར་འཇོག་དགོས་པར་ཐལ། དེའི་ཕྱིར། འདོད་ན། མ་སྤངས་པའི་ཉོན་མོངས་བཅས་ཤིང་རྒྱས་པའི་དེ་མེད་པར་ཐལ། ཉོན་མོངས་ཡིན་ན་སྤངས་ཤིང་རྒྱས་པ་མ་ཡིན་པས་ཁྱབ་པའི་ཕྱིར། མ་གྲུབ་ཟེར་ན། དེར་ཐལ། དམ་བཅའ་བ་འདིའི་རྒྱུད་ཀྱི་ཉོན་མོངས་ཀྱང་སྤངས་པའི་ཕྲ་རྒྱས་ཡིན་པའི་ཕྱིར་ཏེ། དེ་སྤངས་པའི་དགྲ་བཅོམ་པ་ཡོད་པའི་ཕྱིར་ཟེར་ན། ཁ་ཅིག དེའི་དབང་དུ་བྱས་ན་མི་འཐད་པར་ཁོ་ནར་ངེས་ཏེ་གཞན་དུ་ན་ཕྲ་རྒྱས་ཉོན་མོངས་ཤིག་མེད་པར་ཐལ་བའི་་་་་་་ཕྱིར་ཏེ་དེ་ཡིན་ན་སྤངས་པའི་ཉོན་མོངས་ཡིན་པས་ཁྱབ་པའི་ཕྱིར་ཏེ། དགྲ་བཅོམ་པས་སྤངས་པས་ཁྱབ་པའི་ཕྱིར་ཏེ། དགྲ་བཅོམ་པའི་དུས་སུ་མ་སྤངས་པ་ཞིག་མེད་པའི་ཕྱིར།ཡང་ན་དགྲ་བཅོམ་པའི་དུས་སུ་དེ་མེད་ཀྱང་སྤྱིར་ཕྲ་རྒྱས་མིན་པས་ཁྱབ་་པ་གང་ཞིག་སྨྲ། དེས་ན་སྤངས་པའི་ཉོན་མོངས་ལ་གང་ཞིག་ངོས་འཛིན་སྨོས་་ 450 ་

མཛོད་གནས་ལྔ་པ།ཤིགཁོ་ན་རེ། དེར་ཡིག་ཆར་སྤངས་པའི་ཉོན་མོངས་ཅན་ལ་རྒྱས་པར་མི་འགྱུར་བའི་ཕྱིར། ཞེས་དང་། གང་སྤེལ་ལས། སྤངས་པ་ནི་རྒྱས་པར་མི་འགྱུར་རོ། །ཞེས་མང་དུ་གསུངས་པས། ཁོ་ན་རེ། དམ་བཅའ་བ་འདིའི་རྒྱུད་ཀྱི་ཉོན་མོངས་ནི་སྤངས་པའི་ཉོན་མོངས་ཡིན་པ་ནི་ངེས་པར་ཟད་ཀྱི་གཞན་ལ་ནི་ངོས་་་་འཛིན་མི་ནུས་སོ་ཞེ་ན། གཞན་དག་ན་རེ། སྤངས་པའི་ཉོན་མོངས་ཅན་ནི་རྒྱས་པར་མི་འགྱུར་བ་བཤད་པ་ནི་དོན་མི་མཐུན་པ་ཁོ་ནར་ཐལ། དེ་ལ་རྒྱས་པར་འགྱུར་བ་ནི་མཐའ་མེད་པར་ངོས་འཛིན་ཡོད་པའི་ཕྱིར་ཏེ། གང་ཟག་དེའི་རྒྱུད་ཀྱི་ཉོན་མོངས་ལ་དེས་ཁྱབ་པར་ཁས་བླངས་པའི་ཕྱིར། ཡང་ན། དེ་གཉིས་ཡིན་ཁྱབ་མཉམ་ཡིན་མིན་འཕེན་ཚུལ་མང་ངོ་། །གཟུགས་ཀྱི་ལམ་མཐོང་སྤང་གི་ལོག་ལྟས་གཟུགས་མེད་དངོས་གཞིས་་་་་་སེམས་རྟེན་བྱས་པའི་ལམ་བདེན་ལ་དམིགས་པ་ཡིན་ནམ་མིན་ཞེ་ན། དང་བོ་ལ་དེའི་གཉེན་པོ་འགྲོ་ཚུལ་མེད་པས་དམིགས་པ་མིན་ནམ་སྟེ་དེ་ལ་མཐོང་ལམ་ཞིག་མི་སྲིད་པའི་ཕྱིར། ཕྱི་མ་ལ་དེ་ལྟར་ན་གཟུགས་གཟུགས་མེད་ཀྱི་ལམ་བདེན་གྱི་ཡིན་པ་མེད་དམ་ཟེར་ན་སྔར་སྤྲོས་པ་ལྟར་རོ། །ཁ་ཅིག་སྡུག་བསྔལ་ཆོས་བཟོད་འདས་མ་འོངས་ད་ལྟ་བ་གསུམ་ག་སྡུག་་་བསྔལ་ཆོས་བཟོད་ལ་ལྡན་ཟེར་ན། འོ་ན། སྡུག་བསྔལ་ཆོས་བཟོད་འདས་པ་སྡུག་བསྔལ་ཆོས་བཟོད་ལ་ལྡན་པར་ཐལ། བཤད་ཚུལ་དེའི་ཕྱིར། འདོད་ན།སྡུག་བསྔལ་ཆོས་བཟོད་འདས་པ་ཆོས་ཅན། ཁྱོད་ཀྱིས་འདོད་པའི་སྡུག་བདེན་གྱི་ཆོས་དག་ལ་དམིགས་པར་ཐལ། དེའི་ཕྱིར། ཡང་ན་ལམ་རྗེས་བཟོད་ལ་བཅུ་དྲུག་པའི་ལམ་ལྡན་པར་ཐལ། དེའི་ཕྱིར། འདོད་ན། དེ་འདྲའི་བཅུ་དྲུག་པའི་དེ་ཆོས་ཅན། ཞུགས་ལམ་ཡིན་པར་ཐལ། ལམ་རྗེས་བཟོད་ལ་ལྡན་པའི་འཕགས་451 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཕྱོད་ལེགས་བཤད་ཀུན་བཏུས།ལམ་ཡིན་པའི་ཕྱིར། ཁྱབ་སྟེ། ཞུགས་ལམ་སྔོན་དུ་བཏང་བ་དང་ཞེས་སོ། །ཡང་ན་བཅུ་དྲུག་པ་ལ་ལམ་རྗེས་བཟོད་ལྡན་པ་ཡིན་མིན་དཔྱད་པར་བྱ་བ་མང་ངོ་། །ཁོ་ན་རེ། གཟུགས་ཀྱི་ལམ་མཐོང་སྤང་གི་ལོག་ལྟས་གཟུགས་མེད་དངོས་གཞིས་སེམས་རྟེན་བྱས་པའི་སྒོམ་ལམ་རྡོ་རྗེ་ལྟ་བུའི་ཏིང་ངེ་འཛིན་ལ་དམིགས་པ་མིན་་་་པ་ནི་དཀའ་སྟེ་དེ་གཉིས་ཀྱི་ལམ་བདེན་ཡིན་ཁྱབ་མཉམ་ཡིན་པར་མཁས་པའི་་་་་གསུང་མཆོག་ཡིན་པའི་ཕྱིར་ཟེར་ན། དེའང་འདོད་དཀའ་སྟེ། དེ་གཟུགས་ཀྱི་ལམ་མཐོང་སྤང་གི་ལོག་ལྟའི་དམིགས་པ་མིན་སྙམ་སྟེ། དེ་དེའི་དངོས་གཉེན་མིན་པས་གོང་སྨྲོས་ལྟར་ལ། ཡང་ན་དེར་ཐལ། འདོད་པའི་ལམ་མཐོང་སྤང་གི་ལོག་ལྟས་གོང་མའི་ལམ་བདེན་ལ་མི་དམིགས་པའི་རྒྱུ་མཚན་གོང་མའི་ལམ་དེ་་་་་དག་དེའི་གཉེན་པོ་མིན་པས་ཡིན་སྙམ་སྟེ། དེ་ལས་གཞན་རྒྱུ་མཚན་བཤད་པ་ཡང་དག་མེད་པའི་ཕྱིར་ན་དཔྱད། གཞན་ཡང་གཟུགས་ཉོན་དགུ་བའི་དངོས་གཉེན་བར་ཆད་མེད་ལམ་དེ་གཟུགས་མེད་ལམ་མཐོང་སྤང་གི་ལོག་ལྟའི་་་་་་་་་་་་་དམིགས་པ་མིན་པར་ཐལ། དེ་འདྲའི་ལམ་བདེན་དེ་གཟུགས་མེད་ལམ་བདེན་ཡིན་དོན་མེད་པའི་ཕྱིར། དེར་ཐལ། དམིགས་པའི་སྒོས་འཇོག་པ་མིན། སེམས་རྟེན་གྱིས་འཇོག་པ་མིན་སྤང་བྱའི་སྒོ་ནས་འཇོག་པ་མིན་པའི་ཕྱིར། དེས་ན་ཁམས་གསུམ་གྱི་ལམ་བདེན་གྱི་ཁྱད་ཇི་ལྟར་འབྱེད་དཔྱད་རྒྱུ་ཆེ་བར་སྣང་ནའང་་ས་དགུས་སེམས་བརྟེན་བྱས་པའི་རྗེས་ཤེས་ནི་གོང་མ་གཉིས་ཀྱི་ལམ་བདེན་ཡིན་་པར་གཞུང་ཆེན་མོའི་དགོངས་དོན་མཐར་ཐུག་པར་གནས་ཏེ། སྡོམ་ཚིག་ལས།ས་དྲུག་ཆོས་ཤེས་ཀུན་ཀྱང་འདོད་ལོག་ལྟའི། །ཡུལ་ཡིན་དེ་བཞིན་ས་དགུའི་རྗེས་ཤེས་ཀྱང་། །གཟུགས་དང་གཟུགས་མེད་ཀུན་གྱི་ལོག་ལྟའི་ཡུལ། །ཞེས་གསུངས་པའི་ཕྱིར།ཁོ་ན་རེ། སྔར་ལྟར་དུ་འཕེན་པར་བྱེད་དེ། བསམ་གཏན་དང་བོའི་་ 452 ་

མཛོད་གནས་ལྔ་པ།དངོས་གཞིས་སེམས་བརྟེན་བྱས་པའི་གཟུགས་ཉོན་དགུ་བའི་དངོས་གཉེན་བར་་ཆད་མེད་ལམ་ལ་གཟུགས་མེད་ལམ་མཐོང་སྤང་གི་ལོག་ལྟའི་དམིགས་ཡུལ་ཇི་་་་་་ལྟར་བྱེད་དམ་འཇོག་ཚུལ་གང་ཡང་མེད་པའི་ཕྱིར་ན། ཁོ་ན་རེ། དེར་ནི་སྡོམ་ཚིག་དྲངས་མ་ཐག་བའི་དོན་མ་མཐོང་ངམ་ཡང་ན་ཡིག་ཆར་འདི་བྱེ་སྨྲའི་གྲུབ་་་་མཐའ་ཙམ་མོ། །ཞེས་གསུངས་པ་སོགས་མི་འཐད་པར་ཐལ་བས་སོ་ཞེ་ན། ཁོ་ན་རེ། གོང་མའི་ལམ་བདེན་ལ་ས་དགུས་སེམས་བརྟེན་བྱས་དེ་ཁམས་གོང་མ་དག་གི་གཉེན་པོའི་ལམ་ཡིན་པས་དེ་དག་གི་ལམ་མཐོང་སྤང་གི་ལོག་ལྟའི་དམིགས་པ་ཡིན་ནམ་སྙམ་སྟེ། ཕན་ཚུན་གྱི་རྒྱུ་བྱེད་པ་ཡོད་པས་བཞག་དགོས་པའི་ཕྱིར། རྩ་བར། ལམ་ནི་ཕན་ཚུན་རྒྱུ་ཡིན་པས། །ཞེས་སོ་ཟེར་ན། དེའང་དཔྱད་པར་བྱ་ན་གཟུགས་མེད་དངོས་གཞིས་སེམས་བརྟེན་བྱས་པའི་རྡོ་རྗེ་ལྟ་བུའི་ཏིང་ངེ་འཛིན་་་གྱིས་གཟུགས་ཉོན་གང་གི་གཉེན་པོ་མི་བྱེད་པས་བཙན་ཐབས་ཀྱིས་བརྗོད་མི་་་་་་ནུས་པའི་ཕྱིར་ཟེར་བ་ཡོད་དོ། །དུས་གསུམ་ག་གཅིག་གཅིག་ཏུ་འགྱུར་རྒྱུ་ཡོད་མེད་དཔྱད་རྒྱུ་ཡོད་དོ། །འདོད་པའི་ཀུན་འགྲོ་ཡིན་ན་དམིགས་པའི་སྒོས་རྒྱས་འགྱུར་ཡིན་པས་་་་་ཁྱབ་པའི་ཕྱིར་བྱས་པ་ལ་ཁ་ཅིག གོང་ས་ཁོ་ནར་དམིགས་པའི་འདོད་པའི་ཀུན་འགྲོ་མེད་པར་ཐལ། བཤད་ཚུལ་སོགས་ཀྱིས་ཤེས་པའི་ཕྱིར་ཞེ་ན། ཁོ་ན་རེ། དེ་ནི་མི་འདོད་པ་ཁོ་ནར་ངེས་ཏེ། འདོད་པའི་སྐལ་བ་མི་མཉམ་པའི་ཀུན་འགྲོས་ཁམས་གསུམ་གྱི་ཟག་བཅས་ལ་དམིགས་པ་སྔར་རྒྱས་པར་བཤད་པས་བརྒྱུད་་་་་་་ནས་བྱས་སོ་ཟེར་ན། སྔ་མ་དེའང་ཕྱོགས་ཐམས་ཅད་ནས་འཐད་པར་མ་མཐོང་སྟེ། གོང་ས་ཙམ་ལ་དམིགས་པའི་ཀུན་འགྲོ་ཡོད་སྲིད་པའི་ཕྱིར་ཏེ། གོང་ས་ཙམ་དམིགས་ཀུན་འགྲོ་ཡོད་དམ་དཔྱད། ཅེས་པ་ལ་བརྟག་ན་དེར་དམིགས་པའི་སྒོས་རྒྱས་པར་འགྱུར་བ་མིན་པར་འདྲ་བའི་ཕྱིར། དེས་ན་ཀུན་འགྲོ་དག་རྒྱས་་ 453 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པར་འགྱུར་ཚུལ་གང་གི་སྒོས་འཇོག་དཔྱད་པར་བྱ་དགོས།ཁ་ཅིག ཆགས་རྒྱལ་གྱི་ཕྲ་རྒྱས་དག་དང་ལྷན་ཅིག་པའི་ཚོར་བ་དེ་ཕྲ་རྒྱས་སུ་འདོད་པར་འདྲ་སྟེ། རྩ་བར། གང་ཞིག་གང་དང་མཚུངས་ལྡན་པ། །ཞེས་པས་མཚུངས་ལྡན་གྱི་དེ་ཕྲ་རྒྱས་སུ་བཤད་དགོས་པའི་ཕྱིར་ཟེར་ན། གཞན་དག་གིས། མཚུངས་ལྡན་རྒྱས་འགྱུར་གྱི་ཕྲ་རྒྱས་ཡིན་ན་ཕྲ་རྒྱས་ཡིན་པས་ཁྱབ་པར་ཐལ། དེའི་ཕྱིར། འདོད་ན། ཕྲ་རྒྱས་དག་དང་མཚུངས་ལྡན་གྱི་སེམས་དང་སེམས་བྱུང་ཡིན་ཚད་ཕྲ་རྒྱས་ཀྱིས་ཁྱབ་པར་ཐལ། འདོད་ཚུལ་དེའི་ཕྱིར། ཁོ་ན་རེ། སྔར་ལྟར་དུ་ཆེས་ཕལ་ཆེར་འགྲིག་པར་འདྲ་སྟེ། རྩ་བར། གང་ཞིག་གང་དང་མཚུངས་ལྡན་པ། །དེ་ནི་དེར་མཚུངས་ལྡན་སྒོ་ནས། །ཞེས་དང་། ཡིག་ཆར།ཕྲ་རྒྱས་དང་མཚུངས་ལྡན་གྱི་ཚོར་སོགས་སེམས་ཀྱི་ས་མང་བོ་རྣམས་ཆོས་ཅན།མཚུངས་ལྡན་གྱི་སྒོས་རྒྱས་པར་འགྱུར་བའི་ཕྲ་རྒྱས་ཡིན་ཏེ། ཕྲ་རྒྱས་དང་མཚུངས་ལྡན་གྱི་ཉོན་མོངས་ཅན་ཡིན་པའི་ཕྱིར། དཔེར་ན་དུག་དང་འདྲེས་བའི་ཆང་བཞིན། ཞེས་སོགས་ཟེར། ཁོ་ན་རེ། ཕྲ་རྒྱས་དང་མཚུངས་ལྡན་གྱི་ཚོར་བ་སོགས་དམིགས་པའི་སྒོ་ནས་ཕྲ་རྒྱས་སུ་བཞག་བཞིན་སྤྱིར་དེ་དག་ཕྲ་རྒྱས་སུའང་འཇོག་པར་འདྲ་སྟེ། དེ་མིན་ན་ཡིག་ཆར་གསུམ་པ་རྒྱས་འགྱུར་གྱི་བྱེ་བྲག་ལ། དམིགས་པས་རྒྱས་པ་དང་། མཚུངས་ལྡན་གྱི་རྒྱས་འགྱུར་གཉིས། ཞེས་གསུངས་པ་དགོས་མེད་ཅན་དུ་ཐལ་བས་སོ། །དེས་ན་ཕྲ་རྒྱས་དེ་དང་མཚུངས་ལྡན་གྱི་ཚོར་སོགས་ཀྱང་ཕྲ་རྒྱས་ཡིན་པར་འདྲ་བའི་ཕྱིར་ཟེར། ཡང་ན། ཕྲ་རྒྱས་དེ་དག་དང་མཚུངས་ལྡན་གྱི་ཚོར་སོགས་ཕྲ་རྒྱས་ཡིན་ཟེར་ན་དེ་བས་ཀྱང་མི་་་་་་་རིགས་ཏེ། ཕྲ་རྒྱས་ཀྱི་དོན་དེར་མ་ཚང་བ་མངོན་གསལ་ལོ་ཟེར།བདག་དང་འཇིག་རྟེན་རྟག་པར་ལྟ་བའི་ལུང་མ་བསྟན་ཡིན་ན། ལུང་མ་བསྟན་ཡིན་པས་ཁྱབ་བྱས་པ་ལ། ཁ་ཅིག དེ་ཡིན་ན་ལུང་མ་བསྟན་བཅུ་བཞི་་ 454 ་

མཛོད་གནས་ལྔ་པ།གང་རུང་གིས་ཁྱབ་པར་ཐལ། དེའི་ཕྱིར། ཡང་ན་བདག་དང་འཇིག་རྟེན་མི་རྟག་གམ་གཉིས་ཀའམ་གཉིས་ཀ་མ་ཡིན་པར་སོགས་ལྟ་བའི་ལུང་མ་བསྟན་དེ་་་་་དག་ཀྱང་ལུང་མ་བསྟན་དངོས་ཡིན་པར་ཐལ། དམ་མཅའ་དེ་དག་རིགས་པའི་ཕྱིར། འདོད་མི་ནུས་ཏེ། དེ་བཅུ་བཞི་བོ་མི་དགེ་བ་ཡིན་པའི་ཕྱིར། རྟགས་མ་གྲུབ་ན། དེར་ཐལ། མཆིམས་མཛོད་ལས། དེ་ལྟར་ན་དྲི་བ་ལུང་མ་བསྟན་བཞི་ལས་བཅུ་བཞི་བོ་དེ་དག་ནི་མི་དགེ་བ་ཡིན་ཡང་མཐའ་གཅིག་ཏུ་ལུང་བསྟན་་་་་་་པར་བྱ་བ་མ་ཡིན་པས་ན་ལུང་མ་བསྟན་ཞེས་བྱའོ་ཞེས་སོ་ཟེར་ན། ཡིག་ཆར་ཡང་དེ་ལྟར་དུ། ལུང་དུ་མ་བསྟན་པའི་དངོས་བོ་བཅུ་བཞི་གསུངས་པ་དེ་དག་ཐམས་ཅད་ལུང་མ་བསྟན་ཡིན་ནོ་ཞེ་ན། མ་ཡིན་ཏེ། ཞེས་སོ་ཟེར། འོ་ན་དེ་བཅུ་བཞི་ལུང་དུ་མ་བསྟན་པ་མིན་པར་ཐལ། དེའི་ཕྱིར། འདོད་མི་ནུས་ཏེ། དྲི་བ་དེ་དག་ལ་རྒྱལ་བས་ལུང་དུ་མ་བསྟན་པའི་ཕྱིར་ཏེ། མཆིམས་མཛོད་ལས།དེས་ན་དེ་དག་ནི་བཅོམ་ལྡན་འདས་ཀྱིས་ཀྱང་ལུང་དུ་མ་བསྟན་ཏེ། ཐམས་ཅད་བདག་ལ་བརྩམས་ནས་སྨྲ་བ་ན་དེ་མ་གྲུབ་པའི་ཕྱིར་དང་། ནས། བསྟན་པ་ལ་ཞུགས་པའི་ཕྱིར་རོ། །ཞེས་སོ་ཟེར་ན། དེ་ནི་དགོངས་པ་ཅན་ཡིན་ཀྱང་དོན་ལ་ནི་ལུང་བསྟན་པར་ཞིབ་པར་ཤེས་ཏེ། མངོན་པའི་རྒྱན་རང་ལས། འོ་ན་ལུང་བསྟན་པར་འགལ་ལོ་ཞེ་ན། དེ་དག་ཏུ་ལུང་མི་བསྟན་ཏོ་ཞེས་བཞག་པར་ལུང་བསྟན་པའི་ཕྱིར་འགལ་བ་མེད་དོ། །ཞེས་སོགས་ལ་བརྟག་པར་བྱའོ། །ལུང་མ་བསྟན་གྱི་ལྟ་བ་ཡིན་ན། ལུང་མ་བསྟན་གྱི་རྩ་བ་ཡིན་པས་ཁྱབ་པའི་ཕྱིར་ཟེར་ན། གོང་མའི་ཆགས་རྒྱལ་དང་མཚུངས་ལྡན་གྱི་བློ་གྲོས་ཀྱི་ལྟ་བ་དེ་དག་ཆོས་ཅན། ལུང་མ་བསྟན་གྱི་རྩ་བ་ཡིན་པར་ཐལ། དེའི་ཕྱིར། འདོད་ན།དེའི་དོན་ཚང་བར་ཐལ། དེའི་ཕྱིར། འདོད་མི་ནུས་པར་ཟེར་མཁན་མང་ཞིང་མཆིམས་མཛོད་ལས་ཤེས་སླའོ། །ཁ་ཅིག སྡུག་བསྔལ་ཆོས་བཟོད་ལ་གནས་པའི་་ 455 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གང་ཟག་ལ་འཇིག་ལྟ་མངོན་གྱུར་བ་མི་འབྱུང་བ་ནི་གཞུང་གི་དོན་ཡིན་ཏེ།གཞུང་ལས་ཤེས་པའི་ཕྱིར་ཟེར་བ་ལ་དཔྱད་རྒྱུ་འདི་ཡོད་དེ། ལུགས་འདིར་འགག་པར་འགྱུར་བའི་ལམ་གྱིས་ནི། །ཞེས་གསལ་བྱེད་མཛད་ལ། ལུགས་འདིར་དེའི་གཉེན་པོ་བར་ཆད་མེད་ལམ་འགག་པ་དང་དེའི་སྦང་བྱ་དེ་འགག་པར་དུས་མཉམ་པས་དུས་དེ་མངོན་གྱུར་ཏུ་མེད་པར་དཀའ་བའི་ཕྱིར་ཟེར་ན། ཁོ་ན་རེ།བར་ཆད་མེད་ལམ་དང་དེའི་སྤང་བྱའི་སྒྲིབ་པ་གཉིས་དུས་མཉམ་དུ་གང་ཟག་་་་་གཅིག་གི་རྒྱུད་ལ་ཡོད་པ་ནི་ཆེས་འགྲིག་པ་ཞིག་མི་སྣང་བ་ལ། གཞན་དུ་ན་དེ་གཉིས་སྤང་གཉེན་མིན་པར་ཐལ། དེ་གཉིས་གང་ཟག་གཅིག་གི་རྒྱུད་ལ་མངོན་གྱུར་དུ་ཡོད་ན་བར་ཆད་མེད་ལམ་དེས་སྒྲིབ་པ་དེ་ལ་ཅུང་ཟད་ཙམ་ཡང་གནོད་་་པར་མ་བྱས་པར་ཐལ་བ་དང་། བར་ཆད་མེད་ལམ་དེ་འགག་པ་ནའང་རང་གི་སྤང་བྱའི་སྒྲིབ་པ་དེ་མ་སྤང་པར་ཐལ་བ་སོགས་ཆེས་དཔྱད་པར་བྱ་བ་མང་ངོ་ཞེ་་ན། དེ་ནི་འདི་བས་མི་འདོད་པའི་ལུགས་ཁོ་ན་ཡིན་པར་དྲངས་མ་ཐག་པའི་གཞུང་ཚིག་ལས། ལུགས་འདིར་འགག་པར་འགྱུར་བའི་ལམ་གྱིས་ནི། །ཞེས་གསལ་བར་བསྟན་པས་སོ། །སྔོན་འཛིན་མིག་ཤེས་མངོན་དུ་གྱུར་བའི་གང་ཟག་གི་རྒྱུད་ལ་སེར་་་་་་་་་་འཛིན་མིག་ཤེས་མ་འོངས་པ་ཡོད་པའི་ཕྱིར། འདོད་ན། སྔོན་པོ་མཐོང་བའི་གང་ཟག་གི་རྒྱུད་ལ་དཀར་བོ་མཐོང་བའི་མིག་དབང་ཡོད་པར་ཐལ། སྔ་མའི་རིགས་པ་དེའི་ཕྱིར། འདོད་ན། དཀར་འཛིན་མིག་ཤེས་མངོན་གྱུར་བའི་དུས་སུ་སྔོན་འཛིན་མིག་ཤེས་མ་འོངས་པ་ཡོད་ན་མ་འོངས་པའི་སྔོན་འཛིན་མིག་ཤེས་་་་་དེས་སྔོན་པོ་མཐོང་བར་ཐལ། དེའི་ཕྱིར། འདོད་ན། དེས་སྔོན་པོ་མཐོང་དགོས་མ་ཡིན་པར་ཐལ། དེའི་ཕྱིར། འདོད་ན། གང་ཟག་གཅིག་གི་རྒྱུད་ཀྱི་དཀར་བོ་མཐོང་བའི་མིག་ཤེས་དང་སྔོན་འཛིན་མིག་ཤེས་མ་འོངས་པ་གཉིས་མངོན་དུ་་་་་་456 ་

མཛོད་གནས་ལྔ་པ།གྱུར་བ་ལ་ཁྱད་མེད་པར་ཐལ། དེའི་ཕྱིར། འདོད་ན། དབང་ཤེས་དེ་གཉིས་ཀྱི་བདག་རྐྱེན་གཅིག་པར་ཐལ། དེའི་ཕྱིར། ཁོ་ན་རེ། སྐྱོན་མེད་པའི་ལན་ཅིག་ཡོད་དེ། གང་ཟག་དེའི་རྒྱུད་ཀྱི་དཀར་འཛིན་མིག་ཤེས་དེས་དཀར་བོ་མཐོང་ཞིང་སྔོན་འཛིན་མིག་ཤེས་མ་འོངས་པ་དེས་སྔོན་པོ་མི་མཐོང་ཞིང་མཐོང་དགོས་་ཡིན་པས་ལན་དོན་མཐུན་དེ་ལྟར་རོ་ཞེ་ན། ཁ་ཅིག འོ་ན། གཉིད་ལོག་པའི་གང་ཟག་གི་རྒྱུད་ལ་སྔོན་འཛིན་མིག་ཤེས་མ་འོངས་པ་ཡོད་པར་ཐལ། དེའི་ཕྱིར།འདོད་ན། གཉིད་ལོག་པའི་གང་ཟག་གི་རྒྱུད་ལ་སྔོན་འཛིན་ཤེས་པ་མ་འོངས་པ་དེའི་བདག་རྐྱེན་ཡོད་པར་ཐལ། དེའི་ཕྱིར། འདོད་ན། ཆེས་མི་འཐད་པར་ངོས་འཛིན་ཐམས་ཅད་ལ་མི་སྣང་བའི་ཕྱིར་ཟེར་མཁན་མང་བས་དཔྱད་རྒྱུ་ཡོད་དོ། །དུས་གསུམ་ནི་གཞན་དུ་དཔྱད་དོ། །འདིར་སྤང་བྱ་དེ་དང་བྲལ་ལ་མ་སྤངས་པའི་མུ་ཡོད་དེ། དགེ་རྩ་ཆད་པས་དགེ་བ་ཟག་བཅས་དང་། མི་དགེ་བའི་ལས་ཅི་རིགས་དང་རྣམ་སྨིན་མྱོང་བས་བྲལ་བ་ལྟ་བུའོ། །སྤངས་ལ་མ་བྲལ་བའི་མུ་ཡོད་དེ། ཁམས་གསུམ་གྱི་ཉོན་མོངས་སྤང་པས་དེ་དག་གི་དགེ་བ་ཟག་བཅས་དང་ཉེར་ལེན་གྱི་ཕུང་བོ་སོགས་སྤངས་ཀྱང་རྒྱུད་ལ་ལྡན་པ་ལྟ་བུའོ། །གཉིས་ཀ་ཡིན་པ་ནི། ཡུལ་ཉོན་མོངས་ཅན་ཉོན་མོངས་དང་བཅས་པ་སྤངས་པ་ལྟ་བུའོ། །ཞེས་འགའ་ཞིག་གིས་འཕེན་ན། ལན་འདེབས་མཁན་མང་ཞིང་ལ་ལས། ཉོན་མོངས་དེ་ལ་དམིགས་པའི་ཕྲ་རྒྱས་རྒྱུད་ལ་ལྡན་ན། ཉོན་མོངས་དེ་དག་མ་བྲལ་བས་ཁྱབ་པར་ཐལ། ཞེས་འཕེན་ཚུལ་དང་འབྲལ་མེད་པར་འདྲ་སྟེ། སྔར་གྱི་དེའི་ཁས་ལེན་ལ་མི་གནོད་པར་ཟད་ཀྱི། ཡང་ན་ཆགས་བཅས་པའི་སྡུག་བསྔལ་ཆོས་ཤེས་པའི་རྒྱུད་ལ་སྡུག་བསྔལ་མཐོང་སྤང་གི་ཕྲ་རྒྱས་ལ་དམིགས་པའི་ཉོན་་་་་མོངས་ཡོད་ཀྱང་དེ་དེ་འདྲའི་སྡུག་བསྔལ་མཐོང་སྤང་གི་ཉོན་མོངས་སྤངས་ཟིན་་་པ་ཤེས་པས་སོ་ཟེར་ཚུལ་ཡོད་ཅེ་ན། ཡང་ན། སྡུག་བསྔལ་ཆོས་བཟོད་པའི་རྒྱུད་457 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལ་འཇིག་མཐར་སོགས་མངོན་གྱུར་བ་མི་སྲིད་པས་ཁེགས་ཚུལ་དེའང་དཔྱད་་་་་་་དགོས་ཏེ། འགག་པར་འགྱུར་བའི་ལམ་གྱིས་ནི། །ཞེས་པ་ལྟར་འགག་འགྱུར་གྱིས་སྤང་ཚུལ་ལས་སྡུག་བསྔལ་ཆོས་བཟོད་པའི་རྒྱུད་ལ་འཇིག་མཐར་མངོན་་་་་་་གྱུར་བ་ཡོད་སྙམ་མོ་ཟེར། ཁ་ཅིག འཕགས་པ་མ་ཟད་སྦྱོར་ལམ་བཟོད་ཆེན་ནས་འཇིག་མཐར་མངོན་གྱུར་བ་དང་བྲལ་བའི་བརྟག་མིན་གྱི་འགོག་པ་ཐོབ་་་་་་པའི་ཕྱིར། དེར་ཐལ། མི་སྐྱེ་བའི་བཟོད་པ་དེར་ཐོབ་པ་གོང་འོག་ཀུན་གྱིས་བཤད་པའི་ཕྱིར། ཁ་ཅིག ཉོན་མོངས་དེ་མི་སྐྱེ་བའི་འགོག་པ་ཐོབ་པ་ལ་དེ་གཏན་མི་སྐྱེ་བས་ཁྱབ་ན་ཕྱིར་མི་འོང་གི་རྒྱུད་ལ་འདོད་ཉོན་དགུ་བ་སྐྱེ་མི་སྲིད་་་་་པར་ཐལ། དེ་མི་སྐྱེ་བའི་བརྟག་འགོག་ཐོབ་ཟིན་པའི་ཕྱིར། འདོད་མི་ནུས་ཏེ།འབྲས་བུ་ལས་ཉམས་པ་དུ་མར་གནས་པའི་ཕྱིར་ཟེར། གཞན་དག་གིས་དེ་དག་མི་འདྲ་བའི་བཤད་ཚུལ་མང་ཞིང་མང་བས་མ་བྲིས་སོ། །ཁ་ཅིག་གིས། ཕྱིར་མི་འོང་གིས་འདོད་ཉོན་སྤངས་པའི་འདོད་ཉོན་ཡོད་ཟེར་ཏེ། འདོད་ཉོན་སོགས་དེ་ཡིན་པའི་ཕྱིར། དེ་དག་ནི་སྔར་རྒྱས་པར་དཔྱད་ཟིན་པས་འདིར་མི་སྤྲོ། ཡང་ན་ཉོན་མོངས་མ་སྤངས་པའི་སེམས་ཅན་གྱིས་ཉོན་མོངས་སྤངས་མ་སྤངས་སོགས་ལ་དཔྱད་རྒྱུ་མང་ངོ་། །ཁ་ཅིག ཉོན་མོངས་དེ་མངོན་གྱུར་དུ་རྒྱུད་ལ་མི་ལྡན་ཞིང་དེ་ལ་དམིགས་པའི་ཕྲ་རྒྱས་རྒྱུད་ལ་ཡོད་པས་་་དེ་དག་རྒྱུད་ལ་ལྡན་པར་འདོད་དེ། རྩ་བར། འདས་དང་ཉེར་གནས་འདོད་ཆགས་དང་། ཞེས་སོ་ཟེར་ན། གཞན་དག་གིས་ཆོས་དེ་ལ་དམིགས་པའི་ཕྲ་རྒྱས་རང་རྒྱུད་ལ་ལྡན་ན། ཆོས་དེ་རང་རྒྱུད་ལ་ལྡན་དགོས་པ་ན་ཧ་ཅང་ཐལ་བར་ཟད་མཐའ་མེད་པ་ཡིན་ཏེ། གཞན་དུ་ན་འདོད་པའི་ཟག་བཅས་ཐམས་ཅད་དམ་བཅའ་བ་འདིའི་རྒྱུད་ལ་ལྡན་པས་ཐལ་བར་ཟད་དོ་ཟེར།མཐོང་ལམ་བར་ཆད་མེད་ལམ་ཡིན་ན་རང་གི་རྒྱུན་ཕྱི་མའི་ཤེས་པ་རྣམ་་་ 458 ་

མཛོད་གནས་ལྔ་པ།གྲོལ་ལམ་མ་འོངས་པ་དེ་ཡིན་པས་ཁྱབ་ཟེར་ན། སྡུག་བསྔལ་ཆོས་བཟོད་ཆོས་ཅན། སྡུག་བསྔལ་ཆོས་ཤེས་མ་འོངས་པ་དེ་ཡིན་པར་ཐལ། སྔ་མའི་རིགས་པ་དེའི་ཕྱིར། འདོད་ན། དེ་ཆོས་ཅན། མ་འོངས་པར་ཐལ། དེའི་ཕྱིར། འདོད་མི་ནུས་ཏེ། ད་ལྟ་བའམ་མངོན་གྱུར་བ་ཡིན་པའི་ཕྱིར། དེར་ཐལ། དེས་ཡུལ་ལ་བྱ་བ་བྱེད་བཞིན་པ་ཡིན་པའི་ཕྱིར། ཁྱབ་སྟེ། ད་ལྟ་བའི་གོ་དོན་ངོས་འཛིན་དུ་ཡོད་པའི་ཕྱིར་ཟེར་ནས་དཔྱད་དོ། །ཁོ་ན་རེ། སྡུག་བསྔལ་ཆོས་བཟོད་ཆོས་ཅན།སྡུག་བསྔལ་ཆོས་ཤེས་མ་འོངས་པ་ཡིན་པར་ཐལ། དེའི་བྱ་བ་སོགས་བྱེད་དགོས་ཡིན་པའི་ཕྱིར། མ་གྲུབ་ན། སྡུག་བསྔལ་ཆོས་ཤེས་མ་འོངས་པ་སྡུག་བསྔལ་ཆོས་ཤེས་ཀྱི་དུས་སུ་གྲུབ་པར་ཐལ། དེའི་ཕྱིར། འདོད་མི་ནུས་ཏེ། བར་ཆད་མེད་ལམ་མ་འོངས་པ་སོགས་བར་ཆད་མེད་ལམ་གྱི་དུས་སུ་གྲུབ་པ་ནི་མཁས་པའི་་་་་་་དབང་བོ་སུའང་མི་འདོད་པའི་ཕྱིར། ཁོ་ན་རེ། འོ་ན། སྡུག་བསྔལ་ཆོས་ཤེས་མ་འོངས་པ་བར་ཆད་མེད་ལམ་དུ་ཐལ། དེའི་ཕྱིར་ན་མི་འཐད་པར་སྙམ་མོ་ཟེར།ཡང་ན་སྡུག་བསྔལ་ཆོས་ཤེས་མ་འོངས་པ་སྡུག་བསྔལ་ཆོས་ཤེས་མ་ཡིན་པ་གང་་་་ཞིག་གཞན་གང་ཡང་ངོས་འཛིན་མི་ནུས་པར་ཐལ། བཤད་ཚུལ་སོགས་དེའི་ཕྱིར་ཟེར་ན། ཁོ་ན་རེ། དེའང་དཀའ་ས་ཞིག་འདུག་ཀྱང་གཞན་དུ་ན་སྡུག་བསྔལ་ཆོས་བཟོད་མ་འོངས་པ་སོ་སྐྱེས་ཀྱི་ལམ་དུ་ཐལ་བ་དང་། ཡང་ན་སོ་སྐྱེས་ཀྱི་ལམ་ལ་འཕགས་ལམ་ཡོད་པར་ཐལ་བ་དང་། སྐྱེ་འཕགས་ཀྱི་ཡིན་པ་ཡོད་པར་ཐལ་བ་སོགས་གྲངས་མཐའ་མེད་ནའང་དཔྱད་པའི་རྣམ་གྲངས་ཡིན་པར་་་་རིགས་སྨྲ་དག་གིས་དཔྱོད་སླ་བས་ཆེར་མ་བྲིས་སོ། ། ་ཁམས་གསུམ་གྱི་ལམ་བདེན་གྱི་ཡིན་པ་ཡོད་པར་གཞན་དག་འདོད་དེ་་་་ཟག་མེད་སྤྱི་ཙམ་དེ་ཡིན་པའི་ཕྱིར། དེར་ཐལ། དེ་ཁམས་གསུམ་གྱི་ལམ་མཐོང་སྤང་གི་ལོག་ལྟའི་ཡུལ་ཡིན་པའི་ཕྱིར། མ་གྲུབ་ན། དེར་ཐལ། འདོད་པའི་ལམ་་ 459 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཐོང་སྤང་གི་ལོག་ལྟའི་ཡུལ་ཡིན་པ་གང་ཞིག་གཞན་གྱི་དེའི་ཕྱིར་ན། ཁོ་ན་རེ།འོ་ན་འགོག་ལམ་གཉིས་ཀྱི་ཡིན་པ་ཡོད་པར་ཐལ། ཟག་མེད་དེ་ཡིན་པའི་ཕྱིར།དེར་ཐལ། དེ་ཁམས་གསུམ་གྱི་འགོག་ལམ་མཐོང་སྤང་གི་ལོག་ལྟའི་ཡུལ་ཡིན་པའི་ཕྱིར་ཟེར་ནས་རྩོད་དོ། །འོ་ན་ལམ་བདེན་ཆོས་ཅན། ཁམས་གསུམ་གྱི་ལམ་མཐོང་སྤང་གི་ལོག་ལྟའི་ཡུལ་ཡིན་མིན་དང་། དེ་གསུམ་གྱི་ཡུལ་གྱི་ཡིན་པ་ཡོད་མེད་དཔྱད་པའི་རྣམ་གྲངས་མང་བས་ཕྱིར་ཟེར་ལོ། །ལམབདེན་བདག་མེད་མངོན་སུམ་དུ་རྟོགས་པའི་གང་ཟག་ལ་མཐོང་ལམ་ཐོབ་མ་ཐག་པ་དེ་འཇོག་པར་འདྲ་སྟེ། དེ་མིན་ན་ལམ་བདེན་བདག་མེད་དུ་མངོན་སུམ་དུ་རྟོགས་པའི་གང་ཟག་གཅིག་མི་་སྲིད་པའི་ཕྱིར། འདོད་ན། མཐོང་ལམ་ཐོབ་མ་ཐག་པ་ཆོས་ཅན། ཁྱོད་ཀྱིས་ལམ་བདེན་བདག་མེད་དུ་མངོན་སུམ་དུ་མ་རྟོགས་པར་ཐལ། དེ་ལམ་བདེན་ཡིན་པའི་ཕྱིར། མ་གྲུབ་ན། རིན་འཕྲེང་ལས། དེ་ལམ་བདེན་ཡིན་པའི་ཕྱིར།ཞེས་གསུངས་པས་སོ། །ཁོ་ན་རེ། འོ་ན་འགོག་ལམ་སོགས་བདག་མེད་པར་མངོན་སུམ་དུ་རྟོགས་པའི་བློ་གང་ཡིན་ཞེ་ན་དེ་ལ་ཟག་མེད་ཀྱི་བློ་གཅིག་འཇོག་་་ན། མི་རིགས་པར་སེམས་ཏེ། དྲི་མེད་བཅུ་དྲུག་གཞན་རྣམ་མེད། ཅེས་གསུངས་དང་། དེས་ནའང་ཆོས་དེ་བདག་མེད་པར་མངོན་སུམ་ཏུ་རྟོགས་པའི་བློ་ལ་ཟག་བཅས་ཡོད་པར་འགྱུར་ལ། ཡང་ན་དེ་མངོན་སུམ་དུ་རྟོགས་པའི་བློ་ལ་གང་ངོས་འཛིན་ཞེ་ན་དཔྱད་པར་བྱས་ཤིང་མཁས་པ་འགས་སྔོན་གྱི་རྩོད་ཚུལ་ལས་ཤེས་་་་་པར་བྱས་སོ། །གཞན་དག་ན་རེ། བདག་མེད་པ་དང་ནམ་མཁའ་ཤེས་བྱ་སོགས་ལ་དམིགས་པའི་ལོག་ལྟ་ཡོད་མེད་དང་དེ་དག་ལ་དམིགས་པའི་བློ་གང་འཇོག་ཅེ་ན།ཁ་ཅིག དེ་དག་ལ་དམིགས་པའི་བློ་དག་ནི་ཡོད་པ་མིན་ཏེ། ཐར་བ་ཐོབ་པ་དག་་ 460 ་

མཛོད་གནས་ལྔ་པ།གིས་དེ་དག་ལ་དམིགས་མི་སྲིད་པའི་ཕྱིར་ཏེ། དེ་ལ་དམིགས་པའི་ཐར་བ་ཐོབ་པར་བྱེད་མི་སྲིད་པའི་ཕྱིར། དེར་ཐལ། བདེན་བཞི་ཙམ་ལ་དམིགས་པས་ཐར་བ་ཐོབ་པར་བྱེད་པའི་ཕྱིར། དེར་ཐལ། བདེན་པ་མཐོང་བས་གྲོལ་འགྱུར་གྱིས། །ཞེས་ཟེར་མཁན་ཡོད་ན་དོན་གསལ་བོར་མཛད་དགོས། ཡང་ན་གཞི་མེད་ལ་དམིགས་པའི་ལོག་རྟོག་ཡོད་དམ་མེད། དང་བོ་ལྟར་ན། དེ་ཆོས་ཅན། རང་གི་གཉེན་པོ་གང་ངོས་འཛིན་ཞེ་ན། ཁ་ཅིག་གིས་ལན་གདབས་དཀའ་ཟེར་ལ།གཉིས་པ་ལྟར་རི་བོང་རྭའང་འཛིན་པའི་ལོག་རྟོག་མེད་པར་ཐལ་བས་སོ་ཞེས་་་་་གོང་འོག་གི་འཕེན་ཚུལ་རིགས་སྨྲ་དག་གིས་རྩོད་དོ། །མཐོང་སྤང་གི་འདོད་ཆགས་སོགས་ཀྱིས་རང་རིས་ཀྱི་ལྟ་བ་སོགས་ལ་་་་་་་ཆགས་ཤིང་དེ་དག་ལས་ང་རྒྱལ་དང་དེ་དག་དང་མི་མཐུན་པ་ཁོང་ཁྲོ་སོགས་་་་་་་ཀྱིས་སྐྱེ་བ་ཡིན་ནམ་སྟེ་ཡིན་པའི་ཕྱིར་ཏེ། རང་གི་ལྟ་ལ་ང་རྒྱལ་ཆགས། །གཞན་ལ་ཞེ་སྡང་དེ་ལྟར་རིམ། །ཞེས་བཀོད་ཟེར་བ་ལ། ཁ་ཅིག མཐོང་སྤང་དེ་དག་ལས་བདག་མཆོག་དམན་སོགས་དང་། ཟག་བཅས་གཞན་ལ་དམིགས་ནས་ང་རྒྱལ། གཞན་དགྲ་དག་ལ་དམིགས་ཏེ་ཁོང་ཁྲོ་བ་སོགས་མེད་པར་ཐལ། དེ་དག་སྒོམ་སྤང་དུ་ངེས་པའི་ཕྱིར། འདོད་མི་ནུས་ཏེ། ང་རྒྱལ་བདུན་ནམ་དགུ་གསུམ་མོ། །མཐོང་དང་བསྒོམ་པས་ཟད་བྱ་བ། །ཞེས་སོ་ཟེར་ལོ། །འདོད་པའི་ཟག་པ་ཞེ་གཅིག་པོ་འདོད་པའི་ཡོན་ཏན་ལ་དམིགས་ཏེ་་་་་་་ཟག་པ་ཡིན་པས་འདོད་པའི་ཟག་པ་ཞེ་གཅིག་ཏུ་བཤད་བྱས་པ་ལ། ཁ་ཅིག དེ་ཙམ་ལས་སྐབས་འདིའི་ཟག་པ་ལ་བྱེད་ན་འདོད་པའི་གཏི་མུག་དག་ཀྱང་དེ་ཡིན་པར་ཐལ། དམ་བཅའ་དེའི་ཕྱིར། མ་ཁྱབ་ཟེར་བ་ལ། ཁོ་ན་རེ། ཁྱབ་པར་འཛིན་རིགས་ཏེ། འདོད་པའི་དེ་དག་གི་སུམ་ཅུ་རྩ་གཅིག་དང་། ཀུན་དཀྲིས་བཅུ་དང་བཅས་པ་དག་སྐབས་འདིའི་ཟག་པར་འཇོག་པའི་རྒྱུ་མཚན་ལས་་་་་་་་་་་ 461 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རིགས་པའི་ཕྱིར། དེར་ཐལ། ཡིག་ཆར། འདོད་པ་ན་གཏི་མུག་མ་གཏོགས་པའི་ཉོན་མོངས་སུམ་ཅུ་རྩ་གཅིག་དང་། ཀུན་དཀྲིས་བཅུ་དང་བཅས་པ་ཆོས་ཅན།འདོད་པའི་ཟག་པ་ཡིན་ཏེ། ཕལ་ཆེར་འདོད་པའི་ཡོན་ཏན་ལ་དམིགས་པའི་ཟག་པ་ཡིན་པའི་ཕྱིར། ཞེས་གསལ་བོར་མཛད་པ་ལ་དེའི་རྟགས་ཁྱབ་ཀྱིས་ཀྱང་གཞན་ལ་གོ་དགོས་སམ། དེས་ན་གཏི་མུག་རྣམས་ཀྱང་འདིའི་ཟག་པར་མི་འཇོག་པའི་རྒྱུ་མཚན་མེད་པར་འདྲ་སྟེ། དེ་དག་གིས་ཀྱང་ཕལ་ཆེར་འདོད་པའི་ཡོན་ཏན་ལ་དམིགས་པའི་ཟག་པ་ཡིན་པའི་ཕྱིར། ཁྱབ་པ་ཡིག་ཆ་ལས་སོ ཁ་ཅིག དེ་མི་འཐད་པ་གོ་བར་རིགས་ཏེ། རྩ་བར། འདོད་ན་གཏི་མུག་མ་གཏོགས་པའི། །ཉོན་མོངས་ཀུན་ནས་དཀྲིས་བཅས་ཟག །ཅེས་རྩ་འགྲེལ་དག་གིས་ཁྱད་ལེགས་པར་ཕྱེས་ནས་བསྟན་ཏོ། །ཁོ་ན་རེ། དེའང་དཔྱད་པར་བྱ་ན་གོང་སའི་སྲིད་པའི་ཟག་པ་དེའང་ཕལ་ཆེར་གོང་སའི་ཉོན་མོངས་ལ་དམིགས་་་་་་པས་སྲིད་པའི་ཟག་པར་བསྟན་པ་ཡིན་ན་གོང་སའི་ཉོན་མོངས་ཐམས་ཅད་ཀྱང་་དེར་འགྱུར་བར་ཐལ། དེའི་དོན་གྲུབ་པར་ངེས་པའི་ཕྱིར། དེར་ཐལ། ཡིག་ཆར།འདོད་ཆགས་ང་རྒྱལ་ལྔ་ལྔ་སྟེ་ཉི་ཤུ་རྩ་དྲུག་རེ་སྟེ་ཕྲ་རྒྱས་ཁོ་ན་ལྔ་བཅུ་རྩ་གཉིས་་་ཆོས་ཅན། སྲིད་པའི་ཟག་པ་ཡིན་ཏེ། ཕལ་ཆེར་གོང་སའི་ཉོན་མོངས་ལ་དམིགས་པའི་ཕྱིར། ཞེས་ཁྱབ་པ་བསྟན་པར་ངེས་སོ་ཟེར་བ་ལ། ཁ་ཅིག དེའང་སྲིད་པའི་ཟག་པ་ལ་ཕལ་ཆེར་ཉོན་མོངས་ལ་དམིགས་པས་ཁྱབ་པར་འཛིན་ན་ནི་ཆེས་དཀའ་ས་ཡིན་ཏེ། འགོག་ལམ་མཐོང་སྤང་གི་ལོག་ལྟ་ཐེ་ཚོམ་སོགས་སྲིད་པའི་ཟག་པར་འཇོག་ཐབས་བྲལ་བའི་ཕྱིར་ཟེར་བ་ལ། ཁ་ཅིག་གིས་ལན་ཅུང་ཟད་ཀྱང་མ་རྙེད་པར་འདྲའོ་ཟེར། རྒྱལ་སྲས་མ་ལས། མ་རིག་པ་འབའ་ཞིག་གིས་སྲིད་པ་ཉེ་བར་ལེན་པར་མི་བྱེད་དོ། །ཅིའི་ཕྱིར་ཞེ་ན། མི་ཤེས་པའི་མཚན་ཉིད་ཀྱིས་མི་གསལ་བའི་ཕྱིར་རོ། །ཞེས་བྱ་བ་སྨྲོས་སོ། །ཞེས་གསལ་བར་གསུངས་་ 462 ་

མཛོད་གནས་ལྔ་པ།པ་ལ། ཁོ་ན་རེ། ཆགས་རྒྱལ་སོགས་ཀྱིས་ཀྱང་སྲིད་པ་ཉེ་བར་ལེན་པ་མི་བྱེད་པར་ཐལ། མི་ཤེས་པའི་མཚན་ཉིད་ཀྱིས་མི་གསལ་བའི་ཕྱིར། ཞེས་ཟེར་ན་མ་བརྟགས་པས་ཡིན་ནམ་དཔྱད་དགོས། མཐོང་སྤང་ཡིན་ཚད་དང་སྒོམ་སྤང་གི་གཉིད་དང་ང་རྒྱལ་སོགས་ཡིད་ཀྱི་རྣམ་ཤེས་ཀྱི་ས་བ་ཡིན་ནམ་སྟེ། ཡིག་ཆ་ལས་སོ་ཟེར་ན། དེ་དག་ཆོས་ཅན། ཡིད་ཀྱི་ས་བ་ཡིན་པའི་རྒྱུ་མཚན་གང་ཞེ་ན།ཡིག་ཆར། མཐོང་བས་སྤང་བྱའི་ཉོན་མོངས་ཐམས་ཅད་དང་སྒོམ་སྤང་གི་གཉིད་དང་ང་རྒྱལ་དང་བཅས་པ་ཆོས་ཅན། ཡིད་ཀྱི་རྣམ་ཤེས་ཀྱི་ས་བ་ཡིན་ཏེ།མི་གསལ་ཞིང་ཀུན་ཏུ་རྟོག་བཅས་ཡིན་པའི་ཕྱིར། ཞེས་གསུངས་པ་ལ། ཁོ་ན་རེ།འདོད་ཆགས་དག་ཀྱང་ཡིད་ཀྱི་རྣམ་ཤེས་ཀྱི་ས་བ་ཡིན་ན་ཅིས་མི་ཆོག་དཔྱད་་་་་་་པར་བྱ་ན། ཁ་ཅིག དེ་ནི་རྟོག་པ་ཡིན་པས་ཁྱབ་པ་འཛིན་མི་རིགས་པས་ཡིན་ནམ་སྟེ་དབང་ཤེས་སོགས་ཡོད་པའི་ཕྱིར་ཟེར་བ་མང་ངོ་ །ཁོ་ན་རེ། ལྟ་བ་རྣམས་མི་གསལ་ཞིང་ཀུན་ཏུ་རྟོག་བཅས་སུ་བཤད་པ་ནི་མི་འཐད་པར་གོ་སྟེ། ལྟ་བ་རྣམས་དམིགས་རྣམ་གསལ་བའི་ཕྱིར། དེར་ཐལ།རྩ་བར། ལྟ་རྣམས་གསལ་ཕྱིར་ལོགས་ཤིག་བསྟན། །ཟག་པ་མ་ཡིན་གྲོགས་མེད་རྣམས། །འཇོག་པའི་རྗེས་སུ་མི་མཐུན་ལོ། །ཞེས་དང་། སྡོམ་ཚིག་ལས། ལྟ་རྣམས་རྣམ་པ་གསལ་ཕྱིར་ལོགས་སུ་བསྟན། །ཞེས་སོགས་སོ་ཟེར་བ་ལ། གཞན་དག་ན་རེ། འདོད་ཆགས་ཀྱང་ལོགས་སུ་བསྟན་ཆོག་པར་ཐལ། དེ་ཡུལ་ལ་རྣམ་པ་གསལ་བ་ཡིན་པའི་ཕྱིར། མ་གྲུབ་ན། དེར་ཐལ། དེར་གསལ་བར་བྱུང་བ་ཡོད་པའི་ཕྱིར། དེར་ཐལ། གང་གང་ཤིན་ཏུ་གོམས་པ་ན་དེར་གསལ་བར་འབྱུང་བ་ཆོས་ཉིད་ཡིན་པའི་ཕྱིར་ཟེར་ནས་རྩོད་པ་ཞིག་བྱས་ཟེར་རོ། །ཁ་ཅིགལྟ་བ་དེ་དག་ཆུ་སྦྱོར་ལས་ལོགས་སུ་བཤད་པ་མི་འཐད་པར་ཐལ། དེ་དག་འདོད་ཆགས་སོགས་ཀྱི་ལོགས་སུ་བཤད་དགོས་རྒྱུ་འདྲ་བའི་ཕྱིར་ཟེར་བ་ལ ཁ་་ 463 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅིག ཟག་པར་ལྟ་བ་ལོགས་སུ་བསྟན་པ་ནི་བྱེ་སྨྲ་སྤྱི་ཙམ་མིན། སློབ་དཔོན་གྱིས་ཀྱང་མི་འདོད་པར་འདྲ་བའི་ཕྱིར། དང་བོ་གྲུབ་སྟེ། ཡིག་ཆར། བྱེ་སྨྲ་ན་རེ།ཟག་པར་ལྟ་བ་ལོགས་སུ་མི་སྟོན་པའི་རྒྱུ་མཚན་ཡོད་དེ། ཟག་པའི་ངེས་ཚིག་ནི་འཇོག་བྱེད་ཡིན་ལ། ལྟ་བ་འབའ་ཞིག་ནི་གསལ་བས་གྲངས་མེད་པའི་ལྟ་བ་རྣམས་འཇོག་པའི་རྗེས་སུ་མི་མཐུན་པའི་ཕྱིར། ཞེས་སྒྲུབ་པར་བྱེད་ལ། གཉིས་པ་ནི། ཡིག་ཆར། ལོ་སྒྲའི་དོན་ཡོད་དེ། སློབ་དཔོན་མི་འདོད་ཅིང་། དེ་ལྟར་ན་མ་རིག་པ་ཡང་བསྟན་པ་དང་མི་གསལ་བ་ཆུ་བོ་དང་སྦྱོར་བར་ལོགས་ཤིག་ཏུ་མི་་སྟོན་པར་འགྱུར་ཞེས་གང་སྤེལ་ལས་བཤད་པའི་ཕྱིར། ཞེས་གསུངས་པས་དཔྱད་ན་བྱེ་སྨྲ་དང་སློབ་དཔོན་སོགས་ཀྱིས་ཀྱང་ལྟ་བ་རྣམས་གསལ་བར་བཤད་པ་དང་ལོགས་ཤིག་ཏུ་བསྟན་པ་སོགས་རང་ལུགས་མ་བྱས་པར་འདྲ་ཟེར་བ་མང་ཞིང་ལྟ་རྣམས་གསལ་ཕྱིར་ལོགས་ཤིག་བསྟན་པ་སུའི་ལུགས་ཡིན་ཞེ་ན་དཔྱད་པར་བྱ་བ་་མང་ལ། ཡང་སྔར་དཔྱད་པ་ལྟར་ཆགས་སོགས་ཀྱང་ལོགས་ཤིག་ཏུ་བསྟན་པ་ལ་ཉེས་པ་མེད་པར་ཐལ། ལྟ་བ་གསལ་བར་བཤད་པ་དེ་དག་ལ་གསལ་བར་བཤད་ཆོག་པའི་ཕྱིར་ཟེར་མཁན་མང་བས་དེ་དག་མི་འདྲ་བར་གཞུང་ལུགས་རྣམས་ཀྱི་་དགོངས་པ་མཆོག་ཡིན་ཟེར།ཆོས་དེའི་འདས་པ་མ་འོངས་པ་སོགས་ཆོས་དེ་ཡིན་ནམ་མིན། དང་བོ་ལྟར་ན། མཐོང་ལམ་སྐད་ཅིག་དང་བོ་འདས་པ་དེ་མཐོང་ལམ་སྐད་ཅིག་དང་བོ་ཡིན་དགོས་པར་ཐལ། དམ་བཅའ་དེའི་ཕྱིར། འདོད་ན། སྡུག་བསྔལ་ཆོས་བཟོད་འདས་པ་དེའི་རྣམ་གྲོལ་ལམ་མ་ཡིན་པར་ཐལ། དེའི་ཕྱིར། འདོད་ན།སྡུག་བསྔལ་ཆོས་བཟོད་ཀྱིས་དྲངས་པའི་རྣམ་གྲོལ་ལམ་དེ་སྡུག་བསྔལ་ཆོས་་་་་་་་་་བཟོད་འདས་པ་མ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། དེའི་བར་ཆད་མེད་ལམ་མ་འདས་པར་ཐལ། དེའི་ཕྱིར་ན་འདོད་དཀའོ། །གོང་གི་ཕྱི་་ 464 ་

མཛོད་གནས་ལྔ་པ།མ་ལྟར་ཆོས་དེའི་འདས་པ་མ་འོངས་པ་སོགས་ཆོས་དེ་མིན་ནའང་དཀའ་སྟེ། སོ་ཐར་གྱི་སྡོམ་པ་དང་ཟག་མེད་ཀྱི་སྡོམ་པ་འདས་པ་རིམ་བཞིན་དེ་ལྟར་མིན་པར་་་ཁས་ལེན་དགོས་པ་ལ་དེས་ན་སྡུག་བསྔལ་ཆོས་བཟོད་ལ་འདས་པ་དང་མི་ལྡན་་་་པར་ཁས་ལེན་དགོས་པའི་ཕྱིར། ཡང་ན། ཟག་མེད་སྐད་ཅིག་དང་བོ་མ་འོངས་པ་དེ་སོ་སྐྱེས་ཀྱི་རྒྱུད་དག་ལ་ཡོད་པར་ཁས་ལེན་རིགས་པར་ཐལ། དེའི་ཕྱིར། ཁ་ཅིག སྡུག་བསྔལ་ཆོས་བཟོད་ལ་ཆ་དྲུག་ཅུ་རེ་གསུམ་ཕྱེ་བའི་ཆ་གསུམ་པ་ལ་ལྟོས་ནས་ཆ་དང་བོ་འདས་པ་ཡིན་པས་བར་ཆད་མེད་ལམ་ཡིན་ནམ་ཞེ་ན་དཔྱད་རྒྱུ་་་ཞིག་ཡོད་དོ། །ཁ་ཅིག ཟག་མེད་སྐད་ཅིག་དང་བོ་དེ་འདས་པ་མི་ལྡན་ཟེར་ན།འོ་ན། སྐྱེས་ལ་འགག་པ་མེད་པར་ཐལ། བཤད་ཚུལ་དེའི་ཕྱིར། འདོད་ན། ལམ་ཡིན་ན་ཁྱོད་འདས་པ་མི་ལྡན་པས་ཁྱབ་པར་ཐལ། དེའི་ཕྱིར། འདོད་ན། སྡུག་བསྔལ་ཆོས་བཟོད་སྐད་ཅིག་གཉིས་པ་དེ་སྡུག་བསྔལ་ཆོས་བཟོད་འདས་པ་མ་་་་་་ཡིན་པར་ཐལ། དེའི་ཕྱིར། འདོད་མི་ནུས་སམ་མོ། །ཁོ་ན་རེ། དེས་ན་ཟག་མེད་སྐད་ཅིག་དང་བོ་འདས་པ་ཆོས་ཤེས་ཤིག་ངོས་འཛིན་རུང་བར་ཐལ། དེའི་ཕྱིར།འདོད་ན། ཟག་མེད་སྐད་ཅིག་དང་བོ་འདས་པ་སྡུག་བསྔལ་ཆོས་ཤེས་ནས་སངས་རྒྱས་ཀྱི་སའི་བར་འཇོག་པར་ཐལ། དེའི་ཕྱིར། ཁ་ཅིག ཟག་མེད་སྐད་ཅིག་དང་བོ་ཆོས་ཤེས་ནས་སངས་རྒྱས་ཀྱི་སའི་བར་འཇོག་དགོས་པ་དེརིའི་འདས་་པ་འཇོག་མི་འཇོག་དོགས་པ་མེད་སྙམ་མོ་ཟེར།ཁ་ཅིག དགྲ་བཅོམ་པ་དང་སངས་རྒྱས་འཕགས་པ་སོགས་ཀྱི་རྒྱུད་ལ་མཐོང་ལམ་ལྡན་པར་ཐལ། ཟག་མེད་སྐད་ཅིག་དང་བོ་དེ་དག་གི་རྒྱུད་ལ་ལྡན་པའི་ཕྱིར། རྟགས་དོན་གྱིས་ཁས། ཁ་ཅིག སྡུག་བསྔལ་ཆོས་བཟོད་སྡུག་བསྔལ་ཆོས་ཤེས་པའི་རྒྱུད་ལ་ཡོད་དེ་དེ་མེད་པའི་རྒྱུ་མཚན་གང་ཡང་མེད་པའི་ཕྱིར་ཏེ།དེའི་གཏོང་རྒྱུ་དེ་དུས་སུ་མ་བྱུང་བའི་ཕྱིར་ན་དཔྱད་པའི་རྣམ་གྲངས་མང་ཞིང་་་་་ 465 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྔར་གནས་གོང་མ་སོགས་ཀྱི་སྐབས་སུ་སྤྲོས་ཡོད་དོ། །ཟག་མེད་སྐད་ཅིག་དང་བོ་འདས་པ་དེའི་སྐད་ཅིག་གཉིས་པའི་དུས་སུ་་་ལྡན་ཟེར་དགོས་རྒྱུ་ལ་ཟག་མེད་སྐད་ཅིག་གཉིས་པ་ལ་ཟག་མེད་སྐད་ཅིག་དང་་་་བོ་འདས་པ་ལྡན་པ་ཡིན་ན་ཟག་མེད་སྐད་ཅིག་དང་བོ་འདས་པ་དེའི་སྐད་ཅིག་་་གཉིས་པའི་རང་དུས་སུ་ད་ལྟ་བར་གྱུར་བ་ཡིན་པར་ཐལ། དེའི་ཕྱིར། འདོད་ན་།འདས་པ་ད་ལྟ་བར་གྱུར་བ་ཡོད་པར་ཐལ། དེའི་ཕྱིར། ཡང་ན་ཟག་མེད་སྐད་ཅིག་གཉིས་པ་དེ་འདས་མ་འོངས་ད་ལྟ་བ་གསུམ་གར་ཐལ། འདས་པ་གང་ཞིག་མ་འོངས་དང་ད་ལྟ་བ་སོགས་རིམ་བཞིན་ཡིན་པའི་ཕྱིར། དང་བོ་གྲུབ་སྟེ། ཟག་མེད་སྐད་ཅིག་དང་བོ་འདས་པ་ཡིན་པའི་ཕྱིར། དེའང་མ་འོངས་པར་ཐལ།དེའི་སྐད་ཅིག་དང་བོའི་མ་འོངས་པ་ཡིན་པའི་ཕྱིར། དེ་བཞིན་དུ་ཟག་མེད་སྐད་ཅིག་དང་བོ་འདས་པ་དེ་འདས་པ་དང་ད་ལྟ་བ་དག་གི་ཡིན་པར་འཛིན་ནུས་་་་་་པའི་ཕྱིར་ན། ཁ་ཅིག དེའང་མི་འཐད་པར་ཁོ་ནར་ངེས་ཏེ། འདས་པ་དང་ད་ལྟ་བའི་གཞི་མཐུན་སུས་ཀྱང་བཤད་དུ་མེད་པའི་ཕྱིར་ཟེར་བ་ལ། ཁོ་ན་རེ། སྡུག་བསྔལ་ཆོས་བཟོད་འདས་པ་དེ་ལམ་བདེན་མིན་པར་ཐལ། བློ་རྩེ་དེའི་ཕྱིར།འདོད་མི་ནུས་ཏེ་དེ་ཆོས་ཤེས་སུ་ངེས་པའི་ཕྱིར་ཟེར། ཁོ་ན་རེ། དེ་ལྟར་ཁས་ལེན་པའི་ཐབས་མེད་པ་མིན་ཏེ། ཟག་མེད་འདས་པ་ཟག་མེད་ཡིན་པ་བཞིན་སྡུག་བསྔལ་ཆོས་བཟོད་འདས་པ་སྡུག་བསྔལ་ཆོས་བཟོད་ཡིན་པའི་ཕྱིར། མ་གྲུབ་ན། འོ་ན། འཕགས་རྒྱུད་ལ་སོ་སྐྱེས་ཀྱི་ལམ་འདས་པ་ཡོད་པར་ཐལ། དམ་བཅའ་དེའི་ཕྱིར། འདོད་ན། བསླབ་པ་ཕུལ་མ་ཐག་པའི་རྒྱུད་ན་དགེ་སློང་གི་སྡོམ་པ་འདས་པ་ཡོད་པར་ཐལ། དེའི་ཕྱིར། འདོད་མི་ནུས་ཏེ། སོ་ཐར་གྱི་སྡོམ་པ་འདས་པ་དེ་སོ་ཐར་གྱི་སྡོམ་པ་ཡིན་པའི་ཕྱིར། དེར་ཐལ། དུས་གསུམ་གྱི་འདོད་ཆགས་དེ་འདོད་ཆགས་ཡིན་པ་བཞིན་ཡིན་པའི་ཕྱིར། དེར་ཐལ། འདས་་ 466 ་

ཟུགཇོརྫུདགནསལྔཔ། —་ད་དང་ཉེར་གནས་འདོད་ཆགས་དང་། །ཞེས་དང་། ཡང་ན་ལས་ཀྱི་སྐབས་སུ་སྡོམ་པ་ཐོབ་གཏོང་སོགས་ཀྱིས་ཀྱང་ཤེས་གསལ་ལོ། །ཁ་ཅིག དེའང་དཀའ་སྟེ། ཟག་མེད་སྐད་ཅིག་དང་བོ་འདས་པ་དེ་ཟག་མེད་སྐད་ཅིག་དང་བོ་ཡིན་པར་ཁས་ལེན་པ་སྟབས་མེད་པར་ངེས་ཏེ། གཞན་དུ་ན་སྡུག་བསྔལ་ཆོས་བཟོད་འདས་པ་སྡུག་བསྔལ་ཆོས་བཟོད་ཡིན་པར་ཁས་ལེན་་་དགོས་པར་ཐལ་བ་དང་། ཟག་མེད་སྐད་ཅིག་དང་བོ་ད་ལྟ་བ་དང་འདས་པ་གཉིས་དོན་གཅིག་ཏུ་ཐལ་བ་སོགས་མཐའ་ཡས་སོ་ཟེར་བ་སོགས་ལ་འདིར་འདྲ་་བ་ཞིག་འཕེན་ན་ཟག་མེད་སྐད་ཅིག་དང་བོ་དེ་དེའི་ད་ལྟ་བ་དང་ཟག་མེད་སྐད་་ཅིག་གཉིས་པའི་འདས་པ་གཉིས་ཀ་མི་རིགས་པར་ཐལ། དེའི་སྐད་ཅིག་གཉིས་པའི་ད་ལྟ་བ་ཡིན་པའི་ཕྱིར་ཏེ། དེ་ཟག་མེད་སྐད་ཅིག་གཉིས་པ་བའི་རྒྱུད་ཀྱི་ཆོས་ཤེས་ཡིན་པའི་ཕྱིར་ཟེར་ན་མ་གྲུབ་སྟེ། གཞན་དུ་ན་ཟག་མེད་སྐད་ཅིག་དང་བོ་དེ་ཟག་མེད་སྐད་ཅིག་གཉིས་པར་ཐལ་བས་སོ། །ཁ་ཅིག སྡུག་བསྔལ་ཆོས་བཟོད་པའི་རྒྱུད་ཀྱི་ཟག་མེད་ཀྱི་སྡོམ་པ་སྡུག་བསྔལ་ཆོས་ཤེས་པའི་རྒྱུད་ཀྱི་་་་སྡོམ་པར་འགྱུར་ངེས་དེ་ཟག་མེད་ཀྱི་སྡོམ་པ་དང་བོ་ད་ལྟ་བ་དང་ཟག་མེད་ཀྱི་་་་་སྡོམ་པ་གཉིས་པ་ད་ལྟ་བ་གཉིས་ཀྱི་རྒྱུན་ཡིན་ཀྱང་གཉིས་པ་ད་ལྟ་བའི་འདས་པ་་ཡིན་ནམ་ད་ལྟ་བའི་དེ་ཡིན་རྩོད་དོ། །ཁོ་ན་རེ། ཟག་མེད་སྐད་ཅིག་གཉིས་པ་ལ་ཟག་མེད་འདས་པ་ལྡན་ནམ་མི་ལྡན། དང་བོ་ལྟར་ན་ངོས་འཛིན་དཀའ་ལ། ཕྱི་མ་ལྟར་ན་དེ་ལ་འདས་པ་གང་དང་མི་ལྡན་པར་འགྱུར་བས་དཔྱད་གཞི་ཡོད། ལ་ལས། ཆོས་མཆོག་ཡེ་ཤེས་འདས་པ་དེ་མཐོང་ལམ་གྱི་ཚེ་ལམ་བདེན་དུ་འགྱུར་ངེས་ཟེར་ན། འོ་ན། དེ་འདྲའི་སྦྱོར་ལམ་དེ་ཆོས་ཅན། ཁྱོད་ལ་ཟག་མེད་ལྡན་པར་ཐལ། ཟག་མེད་འདས་པ་ལྡན་པའི་ཕྱིར། དེར་ཐལ། རང་ཉིད་འདས་པ་མཐོང་ལམ་གང་ཞིག་་ 467 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཆོས་མཆོག་ལའང་ལྡན་པའི་ཕྱིར། དང་བོ་མ་གྲུབ་ཟེར་ན། ཆོས་མཆོག་འདས་པ་དེ་མཐོང་ལམ་གྱི་ཚེ་ཟག་མེད་དུ་གྱུར་བ་མ་ཡིན་པར་ཐལ། དེའི་ཕྱིར། འདོད་ན། ཆོས་མཆོག་ཡིན་ན་མཐོང་ལམ་དུ་མི་འགྱུར་བས་ཁྱབ་པར་ཐལ་ལོ་ཞེས་རིགས་པ་སྨྲ་བ་མང་བོས་དོགས་གཅོད་བྱས་སོ། །ཟག་མེད་སྐད་ཅིག་དང་བོ་ལ་སྐྱེ་འགྱུར་མ་འོངས་པ་ཡོད་འདྲ་སྟེ། ཟག་མེད་སྐད་ཅིག་གཉིས་པའི་སྐབས་སུ་གསུམ་པ་བསྐྱེད་པའི་བྱ་བ་བྱེད་འགྱུར་གྱི་་་་་ལམ་བདེན་ཡོད་པའི་ཕྱིར་ཞེ་ན། ཁ་ཅིག དེ་འཐད་པར་མ་ངེས་ཏེ། ཟག་མེད་སྐད་ཅིག་གསུམ་པ་བསྐྱེད་པའི་བྱ་བ་ཟག་མེད་སྐད་ཅིག་དང་བོའི་སྐབས་ནས་་་་་བྱེད་བཞིན་པ་ཡིན་པས་དེ་བྱེད་འགྱུར་མིན་ནོ་ཟེར། ཁོ་ན་རེ། ཟག་མེད་སྐད་ཅིག་དང་བོས་རང་དུས་སུ་ཟག་མེད་སྐད་ཅིག་གསུམ་པ་དང་བཞི་བ་དག་བསྐྱེད་པའི་བྱ་བ་བྱེད་བཞིན་པས་ཁྱབ་པར་འཛིན་དཀའ་སྟེ། གཞན་དུ་ན་སྡུག་བསྔལ་ཆོས་བཟོད་ཀྱིས་དགྲ་བཅོམ་པའི་འབྲས་བུ་བསྐྱེད་པའི་བྱ་བ་བྱེད་བཞིན་པར་་་་་་ཁས་ལེན་དགོས་པ་དང་། དེས་དགྲ་བཅོམ་པའི་འབྲས་བུ་བསྐྱེད་པར་བྱ་བའི་བྱ་བ་སོགས་བྱེད་བཞིན་པ་ཟེར་ན། དེ་ནི་རིགས་པ་མཐའ་མ་ཆོད་པར་འདྲ་བས་སོ་ཟེར་ན་དཔྱད།ཡང་ན། ཟག་མེད་སྐད་ཅིག་དང་བོས་སྐད་ཅིག་བཞི་བ་དག་ལ་ཕན་འདོགས་ངེས་མ་ཡིན་པར་ཐལ། ཕན་འདོགས་བཞིན་པ་ཡིན་པའི་ཕྱིར། ཁྱབ་པ་ཁས་ཟེར་བར་སྣང་། ཁོ་ན་རེ། འོ་ན། བཅས་ལྡན་དགེ་སློང་དེས་རང་གི་སྐྱེ་བ་ལྔ་བརྒྱའི་བར་དུ་ཆོད་པའི་གང་ཟག་ལ་ཕན་འདོགས་ངེས་དང་དེ་སྐྱེད་པར་བྱེད་འགྱུར་མིན་པར་ཐལ། དམ་བཅའ་དེའི་ཕྱིར། ཡང་ན་དགེ་རྩ་ཆད་པའི་གང་ཟག་གིས་རང་དང་རྒྱུད་གཅིག་པའི་དགྲ་བཅོམ་པ་བསྐྱེད་པའི་བྱ་བ་བྱེད་བཞིན་་པ་ཡིན་པར་ཐལ། རིགས་པ་སྔ་ཕྱི་སོགས་དེའི་ཕྱིར། འོ་ན། དེ་ཆོས་ཅན། ཁྱོད་་ 468 ་

མཛོད་གནས་ལྔ་པ།ཀྱིས་འཕགས་ལམ་བསྐྱེད་པའི་བྱ་བ་རང་དུས་སུ་གྲུབ་པར་ཐལ། དགྲ་བཅོམ་པ་བསྐྱེད་པའི་བྱ་བ་རང་དུས་སུ་གྲུབ་པའི་ཕྱིར་ཟེར་ནས་འཕེན་ཚུལ་མང་ངོ་། །མ་འོངས་པ་ཡིན་ན་མ་སྐྱེས་པ་ཡིན་པས་ཁྱབ་བྱས་པ་ལ། ཟག་མེད་སྐད་ཅིག་དང་བོ་མ་འོངས་པ་ཡོད་དམ་མེད། དང་བོ་ལྟར་ན། ཟག་མེད་སྐད་ཅིག་དང་བོ་ཆོས་ཅན། ཁྱོད་མ་སྐྱེས་པ་ཡོད་པར་ཐལ། དེའི་ཕྱིར། འདོད་ན། དེ་མ་སྐྱེས་པ་ཟག་བཅས་མིན་ཟག་མེད་མ་ཡིན་པའི་ཕྱིར་ན། གཞན་དེས་དེ་ཟག་བཅས་ཡིན་པར་ངེས་པར་འཛིན་ཏེ་ཟག་མེད་ཡིན་ན་དེ་སྐྱེས་ཟིན་པར་བཤད་་་་་ཆོག་པའི་ཕྱིར་ཞེ་ན། གཞན་དག་ན་རེ། དེའང་འཐད་པར་བྱ་བ་མི་འཛིན་ཏེ།ཟག་མེད་སྐད་ཅིག་དང་བོ་མ་སྐྱེས་པ་ཟག་མེད་ནི་ངེས་པར་སེམས་ཏེ། གཞན་དུ་ན་ཟག་མེད་མ་འོངས་པ་མེད་པར་འགྱུར་བའི་ཕྱིར་ཟེར་བ་མང་ངོ་། །དོན་བསྡུས་ན་ཟག་མེད་སྐད་ཅིག་དང་བོ་འདས་པ་ནི་ཟག་མེད་སྐད་ཅིག་དང་བོ་་་་་་་ཡིན་པར་གྱུར་བའི་འདས་པ་ལ་བྱེད་དགོས་པར་གཞུང་གི་དགོངས་པར་འགྲོ་་་་་་ངེས་ཟེར་ན། ཁ་ཅིག དེའང་དཀའ་སྟེ། ཟག་མེད་སྐད་ཅིག་དང་བོ་འདས་པ་ཡོད་མེད་མཁས་པ་དག་གིས་རྩོད་ཚུལ་མང་ངོ་། །ཁ་ཅིག སྡུག་བསྔལ་ཆོས་ཤེས་འདས་པ་སྡུག་བསྔལ་ཆོས་ཤེས་ཡིན་པར་གྱུར་བའི་འདས་པ་ལ་བྱེད་པ་ཚད་ལྡན་མཁས་པའི་ཞལ་རྒྱུན་དུ་འཐད་དམ་སྙམ་མོ་ཟེར།མ་འོངས་པའི་གཟུགས་ལ་དམིགས་པའི་རྣམ་ཤེས་དང་བོ་ལྔ་ད་ལྟ་བ་་་་་་ཡོད་དམ་མེད་ཅེ་ན། དང་བོ་ལྟར་ན་དེ་ལྔས་རང་གི་དུས་ཁོ་ནར་དམིགས་དགོས་པས་མི་འཐད་པར་གོ་སྟེ། གང་སྤེལ་ལས། རྣམ་པར་ཤེས་པའི་ཚོགས་ལྔའི་འདོད་ཆགས་ལ་སོགས་པ་དག་ནི་རང་གི་དུས་ཁོ་ན་ལ་དམིགས་པས་སྐྱེ་སྟེ།དེའི་ཕྱིར་མ་འོངས་པ་དག་གི་དམིགས་པ་ནི་མ་འོངས་པ་ཁོ་ནའོ། །ད་ལྟར་བ་རྣམས་ཀྱིས་ནི་ད་ལྟར་བ་ཡིན་ལ། འདས་པ་རྣམས་ཀྱིས་ནི་འདས་པ་ཡིན་པས།་ 469 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཞེས་གསལ་བྱེད་གནང་བས་སོ། །ཕྱི་མ་ལྟར་ནའང་འདོད་དཀའ་སྟེ། ད་ལྟར་གྱི་དབང་ཤེས་དག་གིས་མ་འོངས་པའི་གཟུགས་ལ་དམིགས་པ་སྲིད་པའི་ཕྱིར། མ་གྲུབ་ན། འོ་ན། མ་འོངས་པའི་གཟུགས་ཀྱིས་བདག་རྐྱེན་བྱས་པའི་དབང་ཤེས་མེད་པར་ཐལ། དེའི་ཕྱིར། འདོད་ན། མ་འོངས་པའི་སྔོན་པོས་བདག་རྐྱེན་བྱས་པའི་མིག་ཤེས་མེད་པར་ཐལ། དེའི་ཕྱིར། འདོད་ན། དེ་རྟོགས་པའི་དབང་ཤེས་མེད་པར་ཐལ། དེའི་ཕྱིར། ཁ་ཅིག མ་འོངས་པའི་སྔོན་པོ་སོགས་མ་འོངས་པའི་དབང་ཤེས་དེས་རྟོགས་ཀྱང་ད་ལྟ་བའི་དབང་ཤེས་དེས་རྟོགས་པ་མིན་ནམ་སྙམ་་མོ་ཟེར་ན། འོ་ན། མ་འོངས་པའི་དབང་ཤེས་ཆོས་ཅན། རང་གི་ཡུལ་རྟོགས་ཟིན་པར་ཐལ། དེའི་ཕྱིར། མ་ཁྱབ་ཟེར་ན། མ་འོངས་པའི་སྔོན་པོ་རྟོགས་ཟིན་པའི་དབང་ཤེས་གཅིག་མེད་པར་ཐལ། རིགས་པ་སྦྱོར་ཚུལ་དེའི་ཕྱིར། ཡང་ན་སྔོན་འཛིན་མིག་ཤེས་སྐད་ཅིག་དང་བོ་ཆོས་ཅན། ཁྱོད་ཀྱིས་དུས་གསུམ་གྱི་སྔོན་པོ་མ་རྟོགས་པར་ཐལ། དམ་བཅའ་སྔ་ཕྱི་དག་དེའི་ཕྱིར། འདོད་ན། ཆོས་ཅན།ཁྱོད་ཡིན་ན་ད་ལྟ་བ་ཡིན་པས་ཁྱབ་པར་ཐལ། དེའི་ཕྱིར། ཁོ་ན་རེ། དེས་སྐྱོན་མེད་དེ། སྔོན་འཛིན་མིག་ཤེས་སྐད་ཅིག་དང་བོ་ལ་མ་འོངས་པ་ཡོད་པས་དེས་མ་འོངས་པའི་སྔོན་པོ་སོགས་མཐོང་བས་ཉེས་པ་མེད་པའི་ཕྱིར། གཞན་དག་གིས། མ་འོངས་པའི་སྔོན་འཛིན་མིག་ཤེས་སྐད་ཅིག་དང་བོ་ཆོས་ཅན། ཁྱོད་ད་ལྟ་བ་གྱུར་བ་ན་སྔོན་འཛིན་མིག་ཤེས་སྐད་ཅིག་གཉིས་པ་ཕན་ཆད་དུ་ཁས་ལེན་་་དགོས་པར་ཐལ། དེའི་སྐད་ཅིག་དང་བོ་མ་འོངས་པ་ཡིན་ཚུལ་ཡོད་པའི་ཕྱིར།འདོད་ན། སྔོན་འཛིན་མིག་ཤེས་སྐད་ཅིག་དང་བོ་ཡིན་ན་ད་ལྟ་བ་མ་ཡིན་པས་ཁྱབ་པར་ཐལ། དེའི་ཕྱིར།ཁོ་ན་རེ། མ་འོངས་པའི་སྔོན་འཛིན་མིག་ཤེས་སྐད་ཅིག་དང་བོ་མེད་ཟེར་ན། འོ་ན། མ་འོངས་པའི་སྔོན་འཛིན་མིག་ཤེས་ཡིན་ན་སྐད་ཅིག་སྔ་ཕྱི་གང་་ 470་

མཛོདགནསལྔཔ། ་ ད་ཝཡང་མིན་པར་ཁས་ལེན་རུང་བར་ཐལ། བློ་རྩེ་དེའི་ཕྱིར། གཞན་དག་གིས། མ་འོངས་པའི་སྔོན་འཛིན་མིག་ཤེས་མེད་ཟེར་ན། མ་འོངས་པའི་བློ་མེད་པར་ཐལ།དེའི་ཕྱིར། འདོད་ན། གང་སྤེལ་ལས། དེའི་ཕྱིར་མ་འོངས་པ་དག་གི་དམིགས་པ་ནི་མ་འོངས་པ་ཁོ་ནའོ། །ཞེས་པ་མི་འཐད་པར་ཐལ། མ་འོངས་པའི་ཤེས་པ་མེད་པའི་ཕྱིར། ཡང་ན། སྔོན་འཛིན་མིག་ཤེས་སྐད་ཅིག་དང་བོ་མ་འོངས་པ་ཡོད་དམ་མེད། དང་བོ་ལྟར་ན། དེ་ཆོས་ཅན། ཁྱོད་ད་ལྟ་བ་གྱུར་བ་ན་སྐད་ཅིག་དང་བོ་ཡིན་ཚུལ་གཅིག་མེད་པར་ཐལ། ཁྱོད་མ་འོངས་པའི་དུས་སུ་སྐད་ཅིག་དང་བོ་ཡིན་ལ་དེ་ཕྱིན་ཆད་སྐད་ཅིག་དང་བོ་མིན་ཟེར་མཁན་གྱི་ཚད་ལྡན་་་མཁས་པ་མི་སྲིད་པའི་ཕྱིར། མ་གྲུབ་ན། སྔོན་འཛིན་མིག་ཤེས་སྐད་ཅིག་དང་བོ་དེ་ལོ་དུ་མར་སྐད་ཅིག་དང་བོ་ཡིན་པའི་དོན་ཡོད་པར་ཐལ། ཁས་ལེན་དེའི་ཕྱིར།མ་འོངས་པའི་མིག་ཤེས་ཀྱིས་མ་འོངས་པའི་གཟུགས་ཁོ་ནར་མཐོང་བ་་་་ལ་བྱེད་ན། མ་འོངས་པའི་གང་ཟག་གིས་མ་འོངས་པའི་སེམས་ཅན་དག་ལ་ཆོས་འཆད་ཀྱང་གཞན་ལ་མིན་ཟེར་ན། འོ་ན་མ་འོངས་པའི་འཕགས་པ་ཆོས་ཅན།མ་འོངས་པའི་སེམས་ཅན་དག་ལ་ཆོས་འཆད་བཞིན་པ་ཡིན་ནམ་འཆད་དགོས་་་ཡིན་ཟེར་ན། དང་བོ་ལྟར་ན། དེ་ཆོས་ཅན། ཁྱོད་ཀྱིས་ཡུལ་དེ་དག་ལ་བྱ་བ་སྒྲུབ་བཞིན་པར་ཐལ། དེའི་ཕྱིར། འདོད་ན། མ་འོངས་པའི་དབང་ཤེས་ཀྱིས་ཀྱང་གཟུགས་རྟོགས་བཞིན་པ་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། ད་ལྟ་བ་ཡིན་པར་ཐལ། ཡུལ་དེ་དག་རྟོགས་པའི་བྱ་བ་བྱེད་བཞིན་པ་ཡིན་པའི་ཕྱིར། ཕྱི་མ་ལྟར་མ་འོངས་པའི་འཕགས་པས་མ་འོངས་པའི་སེམས་ཅན་ལ་ཆོས་འཆད་དགོས་ཟེར་བ་ནི་དཔྱད་པར་འདིར་བྱ་སྟེ། དེས་མ་འོངས་པའི་སེམས་ཅན་ལ་ཆོས་འཆད་དགོས་སུ་མིན་ཏེ་དེས་ད་ལྟ་བའི་སེམས་ཅན་གཅིག་ལ་་ 471 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཆོས་འཆད་དགོས་ཡིན་པའི་ཕྱིར། དེར་ཐལ། རང་ཉིད་ད་ལྟ་བར་གྱུར་བ་ན་ད་ལྟ་བའི་ཆོས་ཀྱི་བྱ་བ་བྱེད་དགོས་ཡིན་པའི་ཕྱིར། ཁ་ཅིག མ་འོངས་པའི་སེམས་ཅན་ནམ་གདུལ་བྱ་ལ་ཆོས་བཤད་མཁན་མེད་པར་ཐལ། དེའི་ཕྱིར། འདོད་ན།སྟོན་པ་སངས་རྒྱས་ཀྱིས་ཀྱང་མ་འོངས་པའི་གདུལ་བྱ་རྣམས་ལ་ཐར་བའི་ལམ་མི་སྟོན་པར་ཐལ། དེའི་ཕྱིར། འདོད་ན། མ་འོངས་པའི་སེམས་ཅན་ཆོས་ཅན།ཁྱོད་ཐར་བའི་ལམ་དུ་འདྲེན་མཁན་མེད་པར་ཐལ། དེའི་ཕྱིར། གཞན་ཡང་།དཔྱད་པའི་སྒོ་མང་ཞིང་དོན་ཆེ་བར་སེམས་སོ། །ཁ་ཅིག མ་འོངས་པའི་གཟུགས་དག་གིས་ད་ལྟར་གྱི་རྣམ་ཤེས་ཀྱི་བདག་རྐྱེན་མི་བྱེད་པར་ཁོ་ནར་མི་སེམས་ཏེ། མ་འོངས་པའི་སྔོ་སེར་ཅི་རིགས་ཀྱིས་ད་ལྟ་བའི་མིག་ཤེས་བསྐྱེད་པ་ཡོད་པའི་ཕྱིར། དེར་ཐལ། མ་འོངས་པའི་སྔོན་འཛིན་མིག་ཤེས་ཀྱིས་མ་འོངས་པའི་སྔོན་པོ་ལ་དམིགས་ཏེ་ད་ལྟ་བ་གྱུར་བ་ན་དེ་་འདྲའི་མིག་ཤེས་དེས་མ་འོངས་པའི་སྔོན་པོ་ལ་དམིགས་ནས་ད་ལྟ་བ་སྐྱེས་པ་་་་་་་ཡིན་པའི་ཕྱིར། དེར་ཐལ། དེས་མ་འོངས་པའི་སྔོན་པོ་ལ་དམིགས་པ་གང་ཞིག་དེ་ད་ལྟ་བ་སྐྱེས་པའང་ཡིན་པའི་ཕྱིར། དང་པོ་མ་གྲུབ་ན། དེ་ཆོས་ཅན། ཁྱོད་ཀྱིས་མ་འོངས་པའི་སྔོན་པོ་ལ་དམིགས་པར་ཐལ། རང་སྐད་ཅིག་དང་བོའི་སྐབས་སུ་མ་འོངས་པའི་སྔོན་པོ་ལ་དམིགས་པའི་ཕྱིར། ཁྱབ་སྟེ། རང་གི་རྫས་རྒྱུན་སྔ་མ་སྐད་ཅིག་དང་བོ་དེས་ཡུལ་ཅི་རིགས་ལ་དམིགས་ན་ཁྱོད་ཀྱིས་དམིགས་པར་བཤད་དགོས་ཏེ། མ་འོངས་པའི་གང་ཟག་ད་ལྟ་བ་གྱུར་བ་ན་དེ་འདྲའི་མ་འོངས་པའི་ཅི་མཐོང་བ་དག་དེས་ཀྱང་མཐོང་བར་ངེས་པའི་ཕྱིར། དེར་ཐལ།དེའི་སྔོན་དུ་ཆོས་ཉན་བཤད་བྱེད་པས་འདིས་ཀྱང་ཆོས་ཉན་བཤད་བྱེད་པར་་་་་་འཇོག་པའི་ཕྱིར། མ་གྲུབ་ན། ལན་འདེབས་བཞིན་པའི་དམ་བཅའ་བ་འདིས་ཟས་མ་ཟོས་ཞེས་བཤད་དགོས་བར་ཐལ་བ་དང་། དེས་ཀྱང་མཁན་སློབ་སོགས་་ 472 ་

མཛོད་གནས་ལྔ་པ།ལས་ཆོས་ཚུལ་བཞིན་དུ་མ་ཉན་པར་ཐལ་བ་མཐའ་ཡས་སོ་ཟེར་བ་སོགས་བརྟག་པར་བྱའོ། །ཁོ་ན་རེ། འདས་མ་འོངས་ད་ལྟ་བ་དག་དམིགས་པ་ཙམ་ཞིག་ཡིན་ཀྱང་དེས་རྐྱེན་བྱེད་པའི་ནུས་པ་མེད་པར་སེམས་ཏེ། སློབ་དཔོན་གྱིས་དམིགས་པ་ཙམ་ཞིག་ཡིན་ཀྱང་རྐྱེན་བྱེད་པ་མི་འཐད་པའི་ཕྱིར། མ་འོངས་པ་བསྐལ་བ་སྟོང་གི་འོག་ཏུ་འབྱུང་འགྱུར་རྣམས་དང་གཏན་མི་འབྱུང་བ་རྣམས་ད་ལྟར་ཀྱི་ནམ་་་་་ཤེས་སྐྱེད་བྱེད་མ་ཡིན་པའི་ཕྱིར་དང་། མྱང་འདས་ཡང་རང་ལ་དམིགས་པའི་རྣམ་ཤེས་སྐྱེས་བྱེད་མིན་གྱི་དེ་འགག་པར་བྱེད་པའི་ཕྱིར་དང་། འདས་མ་འོངས་ཀྱང་དམིགས་ཙམ་ཞིག་ཡིན་ནོ། །ཞེས་རྒྱ་ཆེར་གསུངས་པ་ལྟར་ད་ལྟའི་དོན་ཕྱིར་དང་བོ་ལྔ། ཞེས་དོན་གཅིག་ཏུ་ངེས་སོ་ཞེ་ན། ཁོ་ན་རེ། མ་འོངས་པའི་སྔོན་འཛིན་མིག་ཤེས་དེ་མ་འོངས་པའི་སྔོན་པོ་དེས་བདག་རྐྱེན་ནམ་དམིགས་རྐྱེན་་་་་་བྱེད་པ་མིན་ན་མ་འོངས་པའི་སྔོན་འཛིན་མིག་ཤེས་ད་ལྟ་བར་སྐྱེ་བའི་རྐྱེན་མེད་་་པར་ཐལ་བ་དང་། དེ་ད་ལྟ་བ་གྱུར་བ་མི་སྲིད་པར་ཐལ་བ་སོགས་ཆེས་མང་བས་དེས་ན་དེ་ད་ལྟ་བ་གྱུར་བ་ན་མ་འོངས་པའི་སྔོན་པོ་དེས་སྐྱེད་པར་བྱེད་པ་མིན་་་་པ་སུས་ཀྱང་མི་འདོད་པའི་ཕྱིར་ཟེར་ནས་འཕེན་ནོ། །གཞན་དག་གིས་མ་འོངས་པའི་སྔོན་འཛིན་མིག་ཤེས་དེ་ད་ལྟ་བའི་གཟུགས་ཀྱིས་བདག་རྐྱེན་བྱས་ན་སྐྱེ་་་་་་་་དགོས་ཟེར་བ་ལ་དེ་གོ་རིམ་འཁྱོར་བའི་སྐྱོན་སོ་ན་གནས་པར་བྱིས་པས་ཀྱང་་་་་་་རྩོད་ནུས་སོ་ཟེར།བྱེ་སྨྲས་ད་ལྟ་བའི་དབང་ཤེས་དག་གིས་མ་འོངས་པའི་གཟུགས་དམིགས་པ་ཙམ་ཡང་བྱེད་པར་མིན་ནམ་སྙམ་སྟེ། དེ་རྫས་སུ་མེད་པས་འཐད་པར་མ་བྱས་སོ་ཟེར་བ་ལ། སློབ་དཔོན་དག་གིས་འདས་མ་འོངས་དྲན་པའི་བློས་སིལ་བུ་མི་འཛིན་པའི་ཕྱིར་དང་། རྡུལ་གྱེས་པ་དང་བསགས་པ་ཙམ་ལས་སྐྱེ་འཇུག་མི་་ 473 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱེད་པས་རྡུལ་ཕྲ་རབ་འདུས་མ་བྱས་སུ་ཐལ་བས་སོ་ཟེར་བ་ལ། བྱེ་སྨྲས་སྐྱེ་མཆེད་བཅུ་གསུམ་པ་ཡང་དམིགས་པར་ཐལ་བས་སོ་ཟེར་བ་ལ། རིགས་པ་སྨྲ་བས་ལན་བཏབ་ཡོད་ཀྱང་དེ་དག་ལ་ཅུང་ཞིག་བརྟག་ན། སློབ་དཔོན་གྱི་ལུགས་ལྟར་ན་སྒྲ་ད་ལྟ་བ་སྔོན་མ་འོངས་པའི་དུས་ཡོད་པར་འདྲ་སྟེ། དེ་མེད་ན་སྔོན་རྫས་སུ་མེད་པ་ལས་བྱུང་བར་ཁས་ལེན་དགོས་པར་འགྱུར་ལ། དེ་ལྟར་ན་དབང་ཤེས་ཀྱི་ཡུལ་ལ་གཞི་མེད་དག་ཀྱང་འོང་བར་ཐལ་བས་སོ་ཞེ་ན། གཞན་དག སྒྲ་ཆོས་ཅན། སྔོན་མ་འོངས་པ་སྟེ་རང་རྒྱུའི་དུས་སུ་གྲུབ་པར་ཐལ། དེའི་ཕྱིར།འདོད་ན། འདུས་བྱས་ཡིན་ན་རང་རྒྱུའི་དུས་སུ་གྲུབ་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། སངས་རྒྱས་འཕགས་པའང་རང་རྒྱུའི་དུས་སུ་རྫས་སུ་གྲུབ་པར་ཐལ། དེའི་ཕྱིར། འདོད་ན། ཆེས་དཀའ་བར། ཁས་བླང་བར་འགྱུར་བས་དེས་ན་སོ་སྐྱེས་རེ་འགའ་བའི་རྒྱུད་ལ་སངས་རྒྱས་འཕགས་པ་གྲུབ་པ་དམ་བཅའ་བར་ཐལ་བ་དང་། བ་ལང་གི་རྒྱུད་ལ་དགེ་སློང་བརྒྱ་སྟོང་སོགས་གྲུབ་པར་ཐལ་བ་སོགས་མཐའ་མེད་པའི་དོགས་པ་ཡོད་དོ་ཞེ་ན། ཁ་ཅིག སློབ་དཔོན་ལུགས་ལ་བརྗོད་ཚུལ་དེ་འཐད་པ་མཐོང་བར་ངེས་ཏེ། ད་ལྟ་བའི་གཟུགས་སྒྲ་སོགས་མ་འོངས་པའི་དུས་ཡོད་པ་མིན་ན་སྔོན་རྫས་སུ་མེད་པ་ལས་་་་སྐྱེ་དགོས་པར་ཐལ་བས་སོ། །ཡང་ན་བློས་གཞི་མེད་ཀྱང་ངེས་པར་ཐལ་བས་ནའོ་ཞེ་ན། ཁོ་ན་རེ། དེ་ལ་རྩོད་ཚུལ་འདི་ལྟར་གནས་ཏེ། མདོ་ལས། བྱང་ཆུབ་སེམས་དཔའ་འཇིག་རྟེན་ན་མེད་པ་གང་ཡིན་པ་བདག་གིས་ཤེས་པའམ་མཐོང་་་བ་འདི་ནི་གནས་མེད་དོ། །ཞེས་པ་དང་འགལ་དོགས་སོ་ཞེ་ན། དེ་ནི་གཞན་གྱི་འདོད་པ་འགོག་ཆེད་དུ་གསུངས་པ་ཡིན་པས་ལན་སླ་བས་སོ་ཟེར། ཁ་ཅིགགཞི་མེད་ལ་དམིགས་པའི་བློ་ནི་གྲུབ་མཐའ་གོང་འོག་ཐམས་ཅད་གཅིག་མཐུན་་་ཡིན་པས་གོ་སླ་བར་བརྗོད་ན། མདོ་ལས། ངའི་ཉན་ཐོས་ཀྱི་དགེ་སློང་། ནས།་ 474 ་

མཛོད་གནས་ལྔ་པ།མེད་པ་ཡང་མེད་པར་ཤེས་སོ། །ཞེས་གསུངས་པའི་ཕྱིར།གཞི་གྲུབ་ན་མིང་བརྡ་སོགས་ཀྱི་ཡུལ་ལ་དངོས་དབང་གིས་གྲུབ་པར་་་་་་་ལུགས་འདིར་ཁས་ལེན་ནམ་ཞེ་ན། དེ་ནི་ཕལ་ཆེར་ཡིན་པར་འདྲ་བ་ཞིག་སྣང་ཡང་མི་རྟག་པ་མི་རྟག་པར་རྟོགས་པའི་རྟོག་པའི་ཡུལ་དུ་དངོས་དབང་གིས་་་་་་་་འཇུག་ན་དེ་རྒྱུ་དོན་གཞན་གང་ལ་མ་ལྟོས་པར་གྲུབ་པ་ཡིན་པར་ཁས་ལེན་་་་་་་་་་དགོས་པས་སོ་ཟེར་ན། ཁ་ཅིག དེར་དངོས་དབང་གིས་འཇུག་ཚུལ་དེ་ཙམ་ལས་མིན་ནམ་མིང་བརྡ་ལ་མ་ལྟོས་པ་གྲུབ་ཙམ་ཉིད་ལས་དངོས་དབང་གིས་གྲུབ་པར་བྱེད་དོ་ཞེ་ན། འོ་ན། བློ་དེས་ཆོས་དེ་ཡུལ་དུ་བྱེད་པ་ཙམ་གྱིས་ཆོས་དེ་དངོས་དབང་གིས་གྲུབ་པར་ལུགས་དེར་བཤད་དགོས་སམ་ཞེ་ན་དཔྱད་པར་གྱིས་ཤིགབློ་ཡིན་ན་ཁྱོད་ཀྱི་དམིགས་རྐྱེན་རེ་ཡོད་དགོས་པས་རི་བོང་རྭ་འཛིན་་་་་་རྟོག་པའི་དམིགས་རྐྱེན་ལ་ལ་ལས་རི་བོང་རྭ་འཇོག་ཟེར། ཁ་ཅིག རི་བོང་རྭའི་མིང་འཇོག་ཟེར་བ་སོགས་ལ། དེ་ཆོས་ཅན། ཁྱོད་ཀྱི་དམིགས་པ་མེད་པར་ཐལ།དེའི་ཕྱིར། འདོད་ན། ཁྱོད་རྒྱུ་མེད་ལས་སྐྱེས་པར་ཁས་ལེན་པར་ཐལ། དེའི་ཕྱིར། ཞེས་རྩོད་དོ། །ཕྱི་མ་ལྟར་རི་བོང་རྭ་འཛིན་རྟོག་པའི་དམིགས་རྐྱེན་ལ་རི་བོང་རྭའི་མིང་་འཇོག་ཟེར་བ་ལ་འདི་འདྲར་དོགས་ཏེ། འོན་པ་དང་རི་བོང་རྭའི་མིང་མ་ཐོས་བའི་གང་ཟག་གི་རྒྱུད་ལ་རི་བོང་རྭ་འཛིན་པའི་རྟོག་པ་མེད་པར་འགྱུར་བའི་་་་་་་ཕྱིར། ཁོ་ན་རེ། བློ་ཡིན་ན་ཁྱོད་ཀྱི་དམིགས་རྐྱེན་ཡོད་པར་ཁས་ལེན་པ་དམ་བཅའ་བར་ཡང་དཀའ་སྟེ། འགོག་པ་དང་ནམ་མཁའ་རྟོགས་པའི་བློའི་དམིགས་རྐྱེན་ལ་གང་ངོས་འཛིན་ཟེར་ན་དཔྱད་དགོས་སོ། །ཡང་ན། འགོག་པ་མཐོང་སྤང་གི་ལོག་ལྟའི་དམིགས་རྐྱེན་ལའང་ངོས་འཛིན་མེད་པར་ཐལ་བས་སོ། །དེའི་དམིགས་རྐྱེན་ལ་ཆོས་གཞན་ཞིག་འཇོག་ཟེར་ན། འོ་ན། འགོག་པ་་ 475 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཐོང་སྤང་གི་ལོག་ལྟ་ཆོས་ཅན། ཟག་བཅས་ཀྱི་ཆོས་གཞན་ཞིག་ལ་དམིགས་པར་ཐལ། དེས་འགོག་བདེན་ལས་ཆོས་གཞན་ཅིག་གིས་དམིགས་རྐྱེན་བྱེད་ཚུལ་དེའི་ཕྱིར་ཟེར་རོ། །གཞན་ཁ་ཅིག དེའི་དམིགས་རྐྱེན་ལ་འགོག་བདེན་གྱི་མིང་འཇོག་པས་སྐྱོན་དག་གིས་མི་སྒྲིབ་པའི་ཕྱིར། ཞེ་ན། ཁོ་ན་རེ། གཟུགས་མེད་པའི་རྒྱུད་ཀྱི་འགོག་པ་མཐོང་སྤང་གི་ལོག་ལྟའི་དམིགས་རྐྱེན་ལའང་དེ་ལྟར་ངེས་་པར་ཐལ། ཁྱོད་ཀྱི་བཤད་ཚུལ་དེའི་ཕྱིར། འདོད་མི་ནུས་པ་ཀུན་གྱིས་ཤེས་སོ། །ཡང་ན་དེའི་དམིགས་རྐྱེན་ལ་འགོག་བདེན་གྱི་མིང་འཛིན་ན་འགོག་བདེན་མེད་་་པར་འཛིན་པའི་ལོག་ལྟས་ཀྱང་ཟག་བཅས་ལ་དམིགས་པ་འབད་མི་དགོས་པར་་་ཁས་ལེན་པར་འོས་མེད་ཀྱིས་སོ་ཟེར།གོང་མའི་ལུགས་ལ་འདས་པའི་མི་མེད་ཀྱང་བྱེ་སྨྲའི་ལུགས་འདི་ལ་་་་་་་་་་འདས་པའི་མི་ཡོད་ཟེར་རམ། ཡང་ན། འདི་བའི་ལུགས་འདི་ལ་འདས་པའི་མིག་ཤེས་ཡོད་པས་འདས་པའི་མི་འཇོག་པར་འདྲ་སྟེ། གང་སྤེལ་ལས། འདས་པ་རྣམས་ཀྱིས་ནི་འདས་པ་ཡིན་པས་ཞེས་གོ་བར་བྱས་སོ་ཟེར་བ་ལ། དཔྱོད་ལྡན་ལ་ལས། འདས་པའི་མི་དེ་མི་ཡིན་པར་ཐལ། བློ་རྩེ་དེའི་ཕྱིར། འདོད།སྲོག་དབང་དང་མི་ལྡན་པའི་མི་དེ་མི་ཡིན་པར་ཐལ། དེའི་ཕྱིར། འདོད་ན།སྲོག་དབང་མི་ལྡན་པའི་བཅས་ལྡན་དགེ་སློང་ཡོད་པར་ཐལ། དེའི་ཕྱིར། འདོད་ན། སོ་ཐར་གྱི་སྡོམ་པ་དང་མི་ལྡན་པའི་བཅས་ལྡན་དགེ་སློང་ཡོད་པར་ཐལ།དེའི་ཕྱིར། ཆེས་ངོ་མཚར་བའི་གནས་སུ་གྱུར་རོ་ཟེར་ན། གཞན་དག་གིས་འདི་འདྲ་བ་ཞིག་ཁས་ལེན་པའི་གནས་མེད་དམ་ཟེར་ན། འོ་ན། འདས་པའི་མི་མེད་པར་ཐལ། དེའི་ཕྱིར། འདས་པའི་ལམ་བདེན་མེད་པར་ཐལ། དེའི་ཕྱིར།འདོད་མི་ནུས་ཏེ། ཟག་མེད་སྐད་ཅིག་དང་བོ་མ་ཡིན་པ་ལ་འདས་པ་ཡོད་པར་གཞུང་གི་དོན་ཡིན་ཏེ། འཕགས་ནི་དང་བོ་འདས་དང་མིན་ཞེས་པས་ཟག་མེད་་ 476 ་

མཛོད་གནས་ལྔ་པ།སྐད་ཅིག་དང་བོ་ངོས་འཛིན་པའི་རྒྱུ་མཚན་ལས་གཞན་ལ་ཡོད་པར་གསལ་བར་་ཤེས་སོ་ཟེར་ན། ཁ་ཅིག་དེ་ལྟར་ཡིན་ཀྱང་ཡིག་ཆར། འདས་པའི་མི་ཡོད་པར་ཐལ། འདས་པའི་མི་དྲན་ཚུལ་ཡོད་པའི་ཕྱིར་ན་མ་ཁྱབ་ཅེས་གསུངས་པས་ཞིབ་ཆ་བྱས་སོ་ཟེར་བ་ལ། རྟོགས་ལྡན་ཆེན་པོ་བ་ན་རེ། དེ་ནི་རྣམ་པ་ཀུན་ཏུ་ཁས་ལེན་པར་དཀའ་སྟེ། ཡིག་ཆའི་གོང་འོག་གི་གསུངས་ཚུལ་ལྟར་ན། དེ་གོང་མའི་ལུགས་ཡིན་པར་སེམས་སོ་ཟེར་བ་ལ། ཡང་ན་ཡིག་ཆའི་དོན་འདས་པའི་དུས་ཀྱི་མི་ཡོད་ཟེར་བར་འདྲའོ། །འདིའི་སྐོར་ལ་འཕེན་ཚུལ་མང་ཡང་ཡི་གེ་མང་དོགས་ནས་མ་བྲིས་སོ། །གང་སྤེལ་ལས། ཇི་སྲིད་དུ་ཕྲ་རྒྱས་དེའི་ཐོབ་པ་དག་གིས་སེམས་དེའི་རྒྱུད་བཟུང་བར་འགྱུར་ཞིང་རྒྱུད་དེ་ལ་མ་འོངས་པའི་རྒྱུ་མཐུན་པའི་་རྒྱུ་བཞག་པ་དེ་སྲིད་དུ་ཕྲ་རྒྱས་དེ་ལ་རྒྱས་པར་བརྗོད་དོ། །སྤངས་པ་ན་གཉེན་པོ་སྐྱེས་ནས་ཐོབ་པའི་འཆིང་བ་དང་བྲལ་བའི་ཕྱིར་རྒྱས་པར་མི་འགྱུར་ཏེ། ཞེས་པ་ལྟར་དགྲ་བཅོམ་པ་ཐོབ་པའི་ཚེ་རང་དང་རྒྱུད་གཅིག་པའི་རྒྱུད་ཀྱི་ཉོན་མོངས་་་་་རྣམས་ཕྲ་རྒྱས་དང་བཅས་ཤིང་མི་རྒྱས་པ་ཡིན་བྱས་པ་ལ་ཁ་ཅིག་དགྲ་བཅོམ་་་་་་་པའི་རྒྱུད་ལ་ཕྲ་རྒྱས་ཡོད་པར་ཐལ། དགྲ་བཅོམ་པ་དེའི་རྒྱུད་ལ་ཟག་པ་དང་བཅས་པའི་ཕྱིར་ན་མ་ཁྱབ་པ་ཟེར་བར་འདྲ་ཞིང་སྔར་སྤྲོས་ཡོད་པས་བལྟ་བར་་་་བྱའོ། །འདོད་པའི་སྡུག་བསྔལ་མཐོང་སྤང་གི་སེམས་དེས་འདོད་པའི་ཟག་་་་་་་་་བཅས་ཐམས་ཅད་ལ་དམིགས་པ་ལ། ཁོ་ན་རེ། དེ་ཆོས་ཅན། འདོད་པའི་སྒོམ་སྤང་གི་ཆགས་རྒྱལ་ལ་དམིགས་པར་ཐལ། དེའི་ཕྱིར། འདོད་ན། འདོད་པའི་ཆགས་རྒྱལ་དག་ལ་དམིགས་ན་དེ་ཁོ་ན་ལ་དམིགས་མི་དགོས་པར་ཐལ། དམ་བཅའ་དེའི་ཕྱིར། འདོད་ན། འདོད་པའི་གཟུགས་ཕུང་ལ་དམིགས་པའི་ཉོན་མོངས་ཡིན་ན་དེ་ཁོ་ནར་དམིགས་པའི་ཉོན་མོངས་ཡིན་མི་དགོས་པར་ཐལ།་ 477 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེའི་ཕྱིར། འདོད་ན། ཉེར་ལེན་གྱི་ཕུང་བོ་ལ་དམིགས་པའི་ཉོན་མོངས་ཡིན་ན་ཉེར་ལེན་གྱི་ཕུང་བོ་ཁོ་ནར་དམིགས་པའི་ཉོན་མོངས་ཡིན་མི་དགོས་པར་ཐལ།དེའི་ཕྱིར། འདོད་མི་ནུས་ཏེ། ཟག་བཅས་ཉེར་ལེན་གྱི་ཕུང་བོ་ལ་དམིགས་པའི་དྲན་པ་ཉེར་བཞག་འཇོག་དཀའ་བའི་རྒྱུ་མཚན་ཡོད་པའི་ཕྱིར། མ་གྲུབ་ན།ལུས་དྲན་པ་ཉེར་བཞག་དང་ཆོས་དྲན་པ་ཉེར་བཞག་གཉིས་ཀྱི་ཡིན་པ་གཅིག་་་་་ཡོད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། དེ་གཉིས་ཀྱི་ཡིན་པ་མཁས་པའི་དབང་བོ་གང་གིས་ཀྱང་མ་གསུངས་པའི་ཕྱིར། དེར་ཐལ། དྲན་ཉེ་དེ་དག་ལས་དང་བོ་གསུམ་གྱིས་རང་རང་གི་ཡུལ་སོ་སོ་ལ་དམིགས་པས་མ་་་་་་་་་་འདྲེས་པ་ལ་དམིགས་པ་ཡིན་པར་མཆིམས་འཇམ་པའི་དབྱངས་བཞེད་དོ། །ཁོ་ན་རེ། འདི་བའི་གོང་འོག་གི་དོན་དེ་གཉིས་མི་འདྲ་བར་སྣང་བས་སྐྱོན་མེད་པར་མངོན་ནོ་ཟེར་ན། དེ་མི་རིགས་པར་ཐལ། ལུས་ལ་དམིགས་པའི་དྲན་པ་ཡིན་ན་ལུས་ཁོ་ན་ལ་དམིགས་པའི་དྲན་པ་ཡིན་དགོས་པར་གཞུང་གི་་་་་་་དོན་དུ་སྣང་ངོ་ཞེ་ན། ཁ་ཅིག སྡུག་བསྔལ་ཆོས་བཟོད་ལ་ལུས་དྲན་པ་ཉེར་བཞག་མེད་པར་ཐལ། ལུས་ཁོ་ན་ལ་དམིགས་པའི་སྡུག་བསྔལ་ཆོས་བཟོད་མེད་པའི་ཕྱིར། ཁོ་ན་རེ། དེ་ནི་འདོད་པ་ཁོ་ནར་ངེས་ཏེ། སྡུག་བསྔལ་ཆོས་བཟོད་ཡིན་ན་ཆོས་དྲན་པ་ཉེར་བཞག་ཡིན་པས་ཁྱབ་པའི་ཕྱིར། དེར་ཐལ། མཐོང་ལམ་ནི་ཆོས་དྲན་པ་ཉེར་བཞག་གི་ངོ་བོར་གྱུར་བ་ཡིན་པ་མཆིམས་མཛོད་སོགས་ལས་ཤེས་སོ་ཟེར་བ་ལ། ཁ་ཅིག མཐོང་ལམ་ལ་ཡུལ་མ་འདྲེས་པ་ལ་དམིགས་པ་གཅིག་མེད་པར་ཐལ། དམ་བཅའ་ཀུན་དེའི་ཕྱིར། འདོད་ན། བདག་མེད་རྟོགས་པའི་མཐོང་ལམ་ཆོས་ཅན། དེར་ཐལ། དེའི་ཕྱིར། འདོད་ན། བདག་མེད་རྟོགས་པའི་མཐོང་ལམ་ཆོས་ཅན། ཡུལ་ཐམས་ཅད་ལ་དམིགས་པར་ཐལ།དེའི་ཕྱིར། འདོད་ན། གཟུགས་ལ་དམིགས་པའི་མཐོང་ལམ་ཡིན་ན་ཤེས་པ་ལ་་ 478་

མཛོད་གནས་ལྔ་པ།དམིགས་པའི་མཐོང་ལམ་ཡིན་པས་ཁྱབ་པར་ཐལ། དེའི་ཕྱིར། འདོད་ན། ལུས་ལ་དམིགས་པའི་མཐོང་ལམ་ཡིན་ན་ལམ་ལ་དམིགས་པའི་མཐོང་ལམ་ཡིན་པས་་་ཁྱབ་པར་ཐལ། དེའི་ཕྱིར། འདོད་ན། མཐོང་ལམ་ལ་དྲན་ཉེ་སོགས་བཞག་མི་རིགས་པར་ཐལ། བཤད་ཚུལ་དེའི་ཕྱིར་ན་ཧ་ཅང་བདེ་བ་ཞིག་མིན་པས་ཅི་བདེར་འཛིན་དགོས། དུས་གསུམ་གྱི་ངོ་བོར་གྱུར་བའི་སོ་ཐར་གྱི་སྡོམ་པ་ཡོད་མེད་བྱེ་སྨྲ་སྔ་ཕྱི་སོགས་གཅིག་མཐུན་ཡིན་ཟེར་བ་ལ། འོ་ན། མ་འོངས་པའི་སོ་ཐར་གྱི་སྡོམ་པ་ཡོད་པར་ཐལ། དེའི་ཕྱིར། འདོད་ན། བྱ་བ་བྱེད་འགྱུར་གྱི་སོ་ཐར་གྱི་སྡོམ་པ་ཡོད་པར་ཐལ། དེའི་ཕྱིར། འདོད་ན། དེ་དག་མ་འོངས་པའི་བྱ་བ་བྱེད་པ་ཡོད་པར་ཐལ། དེའི་ཕྱིར་ན་སྔར་རྒྱས་པར་དཔྱད་ཟིན་པས་འདིར་མི་སྤྲོ།འགོག་ལམ་མཐོང་སྤང་གི་ལོག་ལྟ་ཐེ་ཚོམ་གང་རུང་ཡིན་ན་ཟག་མེད་ཁོ་་ན་ལ་དམིགས་པས་ཁྱབ་པར་འཛིན་པ་ལ། ཁ་ཅིག དེའང་བརྗོད་པར་བྱ་སྟེ།དེ་དག་གིས་ཟག་བཅས་ཅི་རིགས་ལ་དམིགས་སྙམ་པའི་ཕྱིར། རྟགས་མ་གྲུབ་ན།དེར་ཐལ། དེ་དག་གི་དམིགས་པའང་ཡིན་རྐྱེན་ཡང་ཡིན་པའི་གཞི་མཐུན་པ་ལ་ཟག་བཅས་ཤིག་འོང་བའི་ཕྱིར། དེར་ཐལ། དེའི་དམིགས་རྐྱེན་ནི་གོ་སླ་བས་སོ། །ཡང་ན་དེ་ལྟར་ངེས་པར་ཐལ། སེམས་དང་སེམས་བྱུང་གང་གི་སྒོས་བཤད་པ་ལ་རྐྱེན་བཞི་ལས་སྐྱེས་པར་གཞུང་གི་དགོངས་པ་མཆོག་ཡིན་པའི་ཕྱིར། དེར་ཐལ།རྩ་བར། བཞི་ཡིས་སེམས་དང་སེམས་བྱུང་རྣམས། །ཞེས་གསུངས་པའི་ཕྱིར།དེས་ན་ལམ་མཐོང་སྤང་གི་ལོག་ལྟའི་དམིགས་རྐྱེན་ལ་ཟག་བཅས་ཤིག་ངོས་་་་་་་་་འཛིན་དགོས་པའི་ཕྱིར། ཁ་ཅིག དེ་ནི་འཐད་པའི་ཡུལ་ཙམ་ཞིག་མི་སྣང་བར་འགོག་ལམ་མཐོང་སྤང་གི་ལོག་ལྟ་ཐེ་ཚོམ་དག་གིས་ནི་ཟག་མེད་ལས་གཞན་ལ་་་་དམིགས་པ་འགལ་བ་ཁོ་ནར་འགྱུར་བའི་ཕྱིར། དེར་ཐལ། རྩ་བར། དྲུག་ནི་་ 479 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟག་མེད་སྤྱོད་ཡུལ་ཅན། །ཞེས་གསལ་བར་མཛད་པ་ལ་ཁྱབ་པར་ངེས་སོ་ཞེ་ན།དེའང་དཔྱད་པར་བྱ་བ་བཤད་མ་ཐག་པ་ལྟར་འགོག་པ་མཐོང་སྤང་གི་ལོག་ལྟ་་་་ཐེ་ཚོམ་དག་གི་དམིགས་རྐྱེན་ཡིན་ན་ངེས་པར་སེམས་དེ་ལ་མི་དམིགས་ཟེར་བ་་་་ནི་གཞན་དག་ཁོ་ནའི་ལུགས་ཡིན་ལ་རང་ལུགས་འཛིན་སྐབས་བློ་དེ་དག་གི་རང་གི་དམིགས་རྐྱེན་ཆོས་གཉིས་ལྡན་རེ་ཡོད་པ་ནི་རྩ་བའི་དགོངས་པ་རྒྱ་ཆེར་་་་་་་་་་་གཟུངས་པ་ཡིན་ནོ། །དེས་ན་དོན་བསྡུས་ན་འགོག་ལམ་ཐེ་ཚོམ་དག་གིས་ཟག་བཅས་ཤིག་ལ་དམིགས་པ་རང་ལུགས་བྱས་སོ་ཞེ་ན། ཁོ་ན་རེ། དེ་ལྟར་ན་གཞུང་གི་དགོངས་པ་ཆུང་ངུའི་ཆུང་བར་གྱུར་བ་ཡིན་པར་གོར་མ་ཆག་སྟེ། གཞན་དུ་ན་འགོག་ལམ་མཐོང་སྤང་གི་ལོག་ལྟ་ཐེ་ཚོམ་སོགས་རང་རིས་ཀྱི་ཕྲ་རྒྱས་ཀུན་ལ་་་དམིགས་པ་དང་གཞན་སྒོམ་སྤང་གི་ཕྲ་རྒྱས་ལའང་མི་དམིགས་པས་ངེས་པ་མེད་་པའི་ཕྱིར་ཏེ། དེའི་དམིགས་རྐྱེན་ལ་སྒོམ་སྤང་གི་ཕྲ་རྒྱས་ཡོད་པའང་འཛིན་རུང་བའི་ཕྱིར་ཏེ། དེ་དག་གི་དམིགས་རྐྱེན་ལ་འདི་འཛིན་ལ་འདི་མི་འཛིན་ཞེས་ངེས་པ་མེད་བའི་ཕྱིར་ཟེར་བ་སོགས་མང་ངོ་། །ཕྱིའི་སྡུག་བདེན་སོགས་གཏན་མེད་དུ་འཛིན་པ་དང་བདག་ཏུ་འཛིན་པ་རྟག་པར་འཛིན་པའི་འདོད་པའི་ལྟ་བ་ཆོས་ཅན། མི་དགེ་བ་ཡིན་པར་ངེས་ཏེ།མི་དགེ་བའི་ཉོན་མོངས་ཡིན་པར་ཤེས་སླ་བའི་ཕྱིར། དེར་ཐལ། ཁམས་གོང་དུ་མེད་ལ་འཇིག་མཐར་དུ་མ་གཏོགས་པའི་ལྟ་ངན་ཡིན་པའི་ཕྱིར། འདོད་ན། དེ་ཆོས་ཅན། ཕྱིའི་སྣོད་བཅུད་བདག་ཏུ་འཛིན་པ་དང་གཏན་མེད་དུ་འཛིན་པ་དང་རྟག་པར་འཛིན་པའི་ལྟ་ངན་གཅིག་གི་ཡིན་པ་བཞག་ཆོག་པར་ཐལ།འདོད་པ་དེའི་ཕྱིར། འདོད་མི་ནུས་ཏེ། དེ་དག་བདག་ཏུ་འཛིན་པ་ན་མེད་པར་འཛིན་ཚུལ་ཞིག་མི་སྲིད་པའི་ཕྱིར། དེར་ཐལ། ལོག་ལྟ་ལ་འཛིན་ཚུལ་ཆེས་མཐའ་མེད་པ་ཡིན་ནའང་དེ་མི་སྲིད་པའི་ཕྱིར་ཟེར་བ་ལ། ཁ་ཅིག་ཀུན་འགྲོའི་་ 480 ་

མཛོད་གནས་ལྔ་པ།ལོག་ལྟ་ཡིན་ན་ཕྱིའི་སྣོད་ཀྱི་འཇིག་རྟེན་ལ་སོགས་གཏན་མེད་ཁོ་ནར་འཛིན་པ་ ས་ཁྱབ་པར་ཐལ། དེའི་ཕྱིར། དེའང་མཐའ་གཅིག་ཏུ་འཛིན་དཀའ་བའི་ཕྱིར་ཟེར་རོ། །སྐལ་མཉམ་ཀུན་འགྲོ་ལ་ནི་ཉེར་ལེན་གྱི་ཕུང་བོ་སོགས་བདག་དང་རྟག་་་པར་འཛིན་པ་ཡོད་ལ། ལམ་བདེན་དང་འགོག་བདེན་སོགས་བདག་དང་རྟག་པར་འཛིན་པ་ཡོད་མེད་དཔྱད་གཞི་ཆེ། ཡང་ན། ནམ་མཁའ་བདག་དང་རྟག་པ་གཏན་མེད་སོགས་རིམ་བཞིན་འཛིན་པའི་ཉོན་མོངས་དང་ལོག་ལྟ་སོགས་་་་་་་ཡོད་མེད་ཐག་ཆོད་པར་དཀའ་ཟེར་བ་ལ། ཁ་ཅིག ནམ་མཁའ་བདག་ཏུ་གྲུབ་པར་ཁས་ལེན་པའི་གང་ཟག་ཅིག་འཇོག་དཀའ་བར་ཐལ། དེའི་ཕྱིར། འདོད་ན།ཆེས་མི་རིགས་ཏེ། ཕྱི་རོལ་པ་གཞི་གྲུབ་པའི་ཕྱིར། དེས་ན། ནམ་མཁའ་བདག་དང་རྟག་པར་འཛིན་པའི་ལོག་རྟོག་སོགས་འཇོག་སླ་བས་སོ་ཟེར་བ་ལ། ཁ་ཅིག དེ་འདྲའི་ལོག་རྟོག་ཆོས་ཅན། མཐོང་སྤང་ཡིན་པར་ཐལ། དེའི་ཕྱིར།འདོད་ན། བདེན་བཞི་གང་རུང་གི་མཐོང་སྤང་ཡིན་པར་ཐལ། དེའི་ཕྱིར།འདོད་ན། ངོས་འཛིན་གྱིས་ཟེར་ན་དཀའོ། །དེས་ན་ནམ་མཁའ་བདག་དང་རྟག་པར་འཛིན་པའི་ལྟ་བ་སོགས་ཀྱིས་་་་ནམ་མཁའ་ལ་དམིགས་པ་ཁས་ལེན་པར་ཐལ། དམ་བཅའ་དེའི་ཕྱིར། དེ་ལ་ཁ་ཅིག་གིས་བདེན་བཞིའི་མཐོང་སྤང་ཅི་རིགས་ཀྱིས་ནམ་མཁར་དམིགས་ཟེར་བ་་་་ན། ལ་ལ་ན་རེ། དེ་མི་འཐད་པར་ཐལ། སྡུག་ཀུན་གང་རུང་གི་མཐོང་སྤང་གི་དམིགས་པ་མིན་འགོག་ལམ་གང་རུང་གི་མཐོང་སྤང་གི་དམིགས་པ་མིན་པའི་་་་་་ཕྱིར་ཟེར་བ་ལ། དཔྱོད་ལྡན་བླ་མ་འགས་ལན་གདབས་དཀའ་བར་འགྱུར་རོ། །ཁ་ཅིག ནམ་མཁའ་བདག་དང་རྟག་པར་འཛིན་པའི་ལོག་ལྟ་ཡོད་ཀྱང་དེ་མེད་པར་འཛིན་པའི་ལོག་རྟོག་མེད་ཟེར་བའང་དེ་བཞིན་ཡིན་ཏེ། ནམ་མཁའ་མེད་་ 481 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པར་འཛིན་པའི་གང་ཟག་ཡོད་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། དེ་མེད་པར་འཛིན་པའི་གང་ཟག་ཡོད་ན་དེའི་རྒྱུད་ཀྱི་བློས་མེད་པར་གཟུང་བ་ཀུན་གྱིས་ཁས་ལེན་པའི་ཕྱིར། དེས་ན་དེ་མེད་པར་འཛིན་པའི་ལོག་རྟོག་དང་ལོག་ལྟ་གོ་སླ་བས་སོ། །ཁོ་ན་རེ། འོ་ན། དེ་དག་ཆོས་ཅན། མཐོང་སྤང་དང་སྒོམ་སྤང་གང་ཡིན་ཟེར་བ་ལ་སྔར་བཞིན་ལན་གདབས་དཀའོ། །ཁ་ཅིག ཟག་བཅས་དེ་མངོན་གྱུར་བ་རང་རྒྱུད་ལ་མི་ལྡན་ཡང་དེ་ལ་དམིགས་པའི་ཕྲ་རྒྱས་རང་རྒྱུད་ལ་་་ལྡན་པས་ཟག་བཅས་དེ་རང་རྒྱུད་ལ་ལྡན་པ་ཡིན་ཏེ། འདས་དང་ཉེར་གནས་འདོད་ཆགས་དང་། །ཞེས་སོགས་ཀྱིས་གོ་བར་བྱས་སོ་ཟེར་ན། དགེ་རྩ་ཆད་པའི་གང་ཟག་གི་རྒྱུད་ལ་དགེ་བ་ལྡན་པར་ཐལ། དེ་ལ་དམིགས་པའི་ཕྲ་རྒྱས་རང་རྒྱུད་ལ་ལྡན་པ་དེའི་ཕྱིར། ཁྱབ་པ་ཁས་ཟེར་བར་སྣང་། ཁ་ཅིག རྩ་བའི་དོན་དམིགས་པའི་སྒོ་ནས་ལྡན་པ་ལ་བྱེད་ཀྱི་སྤྱིར་ཁྱབ་མཐའ་འཛིན་པ་མི་རིགས་པའི་ཕྱིར་ཟེར་ན། ཁོ་ན་རེ། ཟག་བཅས་ཀྱི་ཕྱིའི་འཇིག་རྟེན་ལ་དམིགས་པའི་ཕྲ་རྒྱས་གང་ཟག་དེ་ལ་ལྡན་ལ་ཕྱིའི་འཇིག་རྟེན་སོགས་དེ་ལ་མི་ལྡན་པས་ཁྱབ་པར་ཁས་་་ལེན་པར་དཀའ་སྟེ། གཞན་དུ་ན་རྩ་བར། དང་བོའི་རྣམ་པ་སྤངས་ཀྱང་དེའི། །ཞེས་དང་། ཉོན་མོངས་ཕྲ་རྒྱས་བཅས་རྣམ་གཉིས། །ཞེས་སོགས་ཀྱིས་ཁེགས་པའི་ཕྱིར་ཟེར།གཞན་ཡང་། དགེ་རྩ་ཆད་པའི་གང་ཟག་ལ་དགེ་བ་མི་ལྡན་པར་ངེས་པའང་མི་བྱ་སྟེ། དེ་ལ་ཕྱིའི་དགེ་བ་གཟུགས་སྒྲ་སོགས་ལྡན་ཆོག་པའི་ཕྱིར། མ་གྲུབ་ན། འོ་ན་གཟུགས་ཀྱི་སྐྱེ་མཆེད་ཀྱི་དགེ་བ་ཡིན་ན་དེ་ལ་མི་ལྡན་པས་ཁྱབ་པར་ཐལ། དེའི་ཕྱིར། འདོད་ན། དགེ་རྩ་ཆད་པའི་གང་ཟག་ལ་སངས་རྒྱས་ཀྱི་སྐུ་འདྲ་དང་སྐུ་གདུང་དག་གི་མཆོད་རྟེན་སོགས་ཡོད་པར་མི་རིགས་པར་ཐལ།དེའི་ཕྱིར། འདོད་ན། ཆོས་ཅན། ཁྱོད་ལ་སངས་རྒྱས་ཀྱི་བསྟན་པའི་རྟགས་ཙམ་་ 482 ་

མཛོད་གནས་ལྔ་པ།ཡང་མི་གནས་པར་ཐལ། དེའི་ཕྱིར་ན་ཧ་ཅང་ཐལ་བར་མངོན་སུམ་ཡིན་པའི་ཕྱིར་ཟེར། དགེ་རྩ་ཆད་པའི་གང་ཟག་གི་རྒྱུད་ལ་དགེ་བ་མེད་པའང་མི་རིགས་ཏེ། དེའི་རྒྱུད་ལ་དགེ་བ་ཤེས་པ་མེད་ཀྱང་སྒྲར་གྱུར་བའི་དགེ་བ་ཡོད་པའི་ཕྱིར།མ་གྲུབ་ན། དེའི་རྒྱུད་ལ་བསྟན་བཅོས་གཅིག་ཀྱང་མེད་པར་ཐལ། དེའི་ཕྱིར།འདོད་མི་ནུས་ཏེ། དེའི་རྒྱུད་ལ་མངོན་པ་གོང་འོག་གི་བསྟན་བཅོས་དུ་མར་གནས་པའི་ཕྱིར། མ་གྲུབ་ན། དེའི་རྒྱུད་ལ་མངོན་པའི་ཚིག་གཅིག་ཀྱང་མེད་པར་ཐལ། དེའི་ཕྱིར། འདོད་ན། སྔོན་མངོན་པ་གོང་འོག་གི་བསྟན་བཅོས་ཡོངས་སུ་རང་རྒྱུད་ལ་ལྡན་ནས་རྗེས་སུ་དགེ་རྩ་ཆད་པའི་གང་ཟག་གཅིག་མེད་་་་པར་ཐལ། དེའི་ཕྱིར། འདོད་ན། དེ་ལྟ་བུ་ལ་ལོག་ལྟ་ཆུང་ངུ་སྐྱེ་བ་གཅིག་ཀྱང་མེད་པར་ཐལ་ལོ། །ཡང་ན་དེ་ལྟ་བུ་ཡོད་སྙམ་ནའང་དཔྱད་པར་བྱ་སྟེ། དེའི་རྒྱུད་ལ་དགེ་བ་ཡོད་པས་དགེ་རྩ་ཆད་པའི་གང་ཟག་མིན་ཟེར་བ་ཨེ་ཡིན། ཡང་ན་དགེ་བ་ཤེས་པ་མེད་ཀྱང་དགེ་བ་ཡོད་ཟེར་རམ། ཡང་ན། དེའི་རྒྱུད་ལ་དགེ་བ་ཤེས་པ་མེད་པའང་དཀའ་སྟེ། དེའི་རྒྱུད་ཀྱི་བསྟན་བཅོས་དེ་བློར་འདོན་ཤེས་པའི་བློ་དེ་ཉིད་དགེ་བ་མིན་ན་གཞན་ངོས་འཛིན་དུ་མེད་པའི་ཕྱིར་ཟེར་བ་སོགས་ལ་བློ་གསར་་་་བ་རྣམས་ཀྱིས་དཔྱད་པ་གང་མང་མཛོད། གཞན་དག་ན་རེ། དགེ་རྩ་ཆད་པའི་གང་ཟག་ལ་དགེ་བ་ལྡན་ཟེར་བ་ལ། ཁོ་ན་རེ། དེ་ཆོས་ཅན། དགེ་བ་དང་མ་བྲལ་བར་ཐལ། དེའི་ཕྱིར། འདོད་ན། དགེ་བ་མེད་པའི་གང་ཟག་གཅིག་མི་རྙེད་པར་ཐལ། དེའི་ཕྱིར། ཁོ་ན་རེ། ངན་སོང་བ་ལ་དགེ་བ་མེད་པས་ཁྱབ་མཐའ་འཛིན་ཟེར་ན། དེའང་མཐའ་གཅིག་ཏུ་ཐག་ཆོད་པར་སུས་ཀྱང་དཀའ་སྟེ། དེ་དག་ལ་དགེ་བར་གྱུར་བའི་སྒྲ་བློ་ལུས་གསུམ་གང་ཡང་མེད་པར་ཐག་གཅོད་མཁན་ཁྱོད་མ་གཏོགས་མེད་པའི་ཕྱིར་ཟེར་བ་མང་ངོ་། །སྔར་རྒྱས་པར་་ 483 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྤྲོས་པ་ལྟར་གཉེན་པོ་བར་ཆད་མེད་ལམ་རྒྱུད་ལ་སྐྱེས་པ་ན་དེའི་ངོས་སྐལ་གྱི་་་་་་སྤང་བྱ་མངོན་གྱུར་བ་ཡོད་མེད་དཔྱད་རྒྱུ་ཞིག་ཡོད་ཀྱང་སྤྲོས་ཟིན་ཏོ། །ཁ་ཅིག་ཕྲ་རྒྱས་ཡིན་ན་དམིགས་པ་ཡོངས་སུ་ཤེས་པས་སྤོང་བ་ཡིན་པས་་ཁྱབ་ཟེར་ན། དེ་མི་འཐད་པར་ཐལ། སྤང་བྱ་སྤོང་ཚུལ་ལ་བཞི་གསུངས་པས་ནང་ཕན་ཚུན་ཡིན་པ་མེད་པའི་ཕྱིར་ཏེ། ཡིག་ཆར། གང་གི་ཚེ་གོང་གི་སྡུག་ཀུན་མཐོང་སྤང་སྤངས་པའི་ཚེ་གོང་གི་སྡུག་ཀུན་ཡོངས་སུ་མི་ཤེས་ན་དེ་དག་ཇི་ལྟར་་་སྤོང་ཞེ་ན། ཉོན་མོངས་པ་ནི་དམིགས་པ་ཡོངས་སུ་ཤེས་པས་ཟད་པའམ་སྤངས་པས་མ་ཁྱབ་སྟེ། དམིགས་པ་ཡོངས་སུ་ཤེས་པས་སྤོང་བ་དང་། དེ་ལ་དམིགས་པ་ཟད་པས་སྤོང་བ་དང་། དམིགས་པ་སྤངས་པས་སྤོང་བ་དང་། གཉེན་པོ་སྐྱེས་པས་སྤངས་པ་བཞི་ཡོད་པའི་ཕྱིར། ཞེས་སོ་ཟེར་བ་ལ། ཁ་ཅིག་ཕྲ་རྒྱས་གོ་བརྒྱད་ལ་དམིགས་པ་ཡོངས་སུ་ཤེས་པས་སྤོང་བ་མ་ཡིན་པ་མེད་པའི་ཕྱིར་ཏེ། ཁམས་གསུམ་གྱི་སྡུག་ཀུན་མཐོང་སྤང་གི་ཆགས་རྒྱལ་སོགས་དེ་ཡིན་ཚུལ་ཡོད་པའི་ཕྱིར།མ་ཁྱང་ཟེར་ན། ཁྱབ་པར་ཐལ། སྡུག་ཀུན་གྱི་ཆགས་རྒྱལ་སོགས་སྤོང་བ་ལ་དམིགས་པ་ཡོངས་སུ་ཤེས་མི་དགོས་པའི་ཕྱིར། མ་གྲུབ་ན། འདོད་ཉོན་སྤངས་པའི་སོ་སྐྱེས་དབང་རྟུལ་དེས་ཀྱང་ཆགས་རྒྱལ་དེའི་དམིགས་པ་ཡོངས་སུ་ཤེས་་་་་་པས་ཁྱབ་པར་ཐལ། དེས་དེ་དག་སྤངས་པའི་ཕྱིར། འདོད་ན། དེ་ཆོས་ཅན།འདོད་པའི་འཇིག་མཐར་གཉིས་ཀྱི་དམིགས་པ་ཡོངས་སུ་རྟོགས་པར་ཐལ བློ་རྩེ་དེའི་ཕྱིར། འདོད་ན། འདོད་པའི་ཟག་བཅས་ཡིན་ཚད་རྟོགས་པའི་གང་ཟག་ཡིན་པར་ཐལ། དེའི་ཕྱིར། ཁ་ཅིག ཁྱོད་དམིགས་པ་ཡོངས་སུ་ཤེས་པས་སྤོང་བ་ཡིན་ན་རང་ཉིད་སྤོང་བ་ལ་རང་ཉིད་ཀྱི་དམིགས་པ་ཅི་རིགས་ཤེས་པས་དམིགས་པ་ཡོངས་སུ་ཤེས་པ་ལ་བྱེད་ཟེར་ན། འོ་ན། འདོད་པའི་ཕྲ་རྒྱས་གང་དག་ཡིན་པ་དེ་དག་དམིགས་པ་ཡོངས་སུ་ཤེས་པས་སྤོང་བ་མ་ཡིན་པ་གཅིག་མེད་པར་་་་་་་་ 484 ་

མཛོད་གནས་ལྔ་པ།ཐལ། དེ་ཡིན་ན་རང་སྤོང་བ་ལ་རང་གི་དམིགས་པ་ཅི་རིགས་ཤེས་པས་ཁྱབ་པའི་ཕྱིར། ཡང་ན་དེ་ལྟར་ན་ཤིན་ཏུ་མ་ངེས་ཏེ་གང་ཟག་ཡིན་ན་འདོད་པའི་འཇིག་མཐར་གཉིས་སྤངས་པས་ཁྱབ་པར་ཐལ་བ་ཡིན་པའི་ཕྱིར་ཏེ། དེ་ཡིན་ན་འཇིག་མཐར་གང་རུང་གི་དམིགས་པ་ཅི་རིགས་མི་ཤེས་པ་དཀོན་པའི་ཕྱིར་ཟེར་་རོ། །ཁ་ཅིག སྡུག་ཀུན་མངོན་སུམ་དུ་རྟོགས་པས་སྒོ་ནས་དམིགས་པ་ཡོངས་སུ་ཤེས་པས་སྤོང་བ་ལ་བྱེད་ཀྱི་གཞན་དུ་འབྲལ་མེད་དོ་ཟེར་ན། དེའང་ཆེས་མི་འཐད་པར་འདུག་སྟེ། སྡུག་ཀུན་མཐོང་སྤང་སྤངས་པའི་སོ་སྐྱེས་ཀྱིས་སྡུག་ཀུན་མངོན་སུམ་དུ་རྟོགས་པའམ་ཤེས་པས་ཁྱབ་པར་ཐལ་བ་དང་། གཞན་དུ་ན་འདོད་པའི་སྡུག་ཀུན་མཐོང་སྤང་སྤངས་པའི་གང་ཟག་ལ་འཕགས་པས་ཁྱབ་་་་་་་པར་ཐལ་ལོ་ཞེ་ན། དེས་ན་དམིགས་པ་ཡོངས་སུ་ཤེས་པས་སྤོང་བའི་དོན་ཇི་ལྟར་ངོས་འཛིན་ཞེ་ན། རང་འགྲེལ་ལས། སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བ་རང་གི་ས་བ་ལ་དམིགས་པ་རྣམས་དང་། ཞེས་དང་། ཡིག་ཆར། རང་གི་ས་བ་སྨོས་པས་སྡུག་ཀུན་མཐོང་སྤང་ལ་ཡང་སྐལ་བ་མི་མཉམ་པའི་ཁམས་ཀུན་ཏུ་འགྲོ་བའི་ལོག་ལྟ་སོགས་ནི་དམིགས་པ་ཡོངས་སུ་ཤེས་པས་མི་སྤོང་བའི་ཕྱིར། དེར་ཐལ། སྡུག་བསྔལ་དང་ཀུན་འབྱུང་རྗེས་ཤེས་གཉིས་ཀྱི་དུས་སུ་དེའི་དམིགས་པ་ཡོངས་སུ་ཤེས་དགོས་ལ། དེའི་ཚེ་སྤངས་ཟིན་པའི་ཕྱིར།ཞེས་ལེགས་པར་གསུངས་སོ་ཞེ་ན། ཁོ་ན་རེ། འདོད་ཉོན་སྤངས་པའི་སོ་སྐྱེས་དེས་ཀྱང་འདོད་པའི་སྡུག་བསྔལ་མཐོང་སྤང་གི་ཆགས་རྒྱལ་དང་འཇིག་མཐར་་་་སོགས་སྤངས་པ་མིན་པར་ཐལ། དེ་དག་གི་དམིགས་པ་ཡོངས་སུ་ཤེས་པ་མིན་པའི་ཕྱིར། ཡང་ན། འདོད་པའི་འཇིག་མཐར་གཉིས་ཆོས་ཅན། དམིགས་པ་ཡོངས་སུ་ཤེས་པས་སྤོང་བ་མིན་པར་ཐལ། ཁྱོད་ཀྱི་དམིགས་པ་ཡོངས་སུ་མ་ཤེས་པའི་སྔོན་ནས་རང་ཉིད་སྤངས་པ་ཡོད་པའི་ཕྱིར་ཏེ། འདོད་ཉོན་ཙམ་སྤངས་་ 485 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་སོ་སྐྱེས་དེ་ཡིན་པའི་ཕྱིར།ཁ་ཅིག་ཆགས་བཅས་པའི་སྡུག་བསྔལ་ཆོས་ཤེས་པ་ཆོས་ཅན། ཁྱོད་ཀྱིས་འདོད་པའི་ཀུན་འབྱུང་མཐོང་སྤང་གི་ཆགས་རྒྱལ་སོགས་སྤངས་པར་ཐལ དེ་དག་གི་དམིགས་པ་ཡོངས་སུ་ཤེས་པའི་ཕྱིར། མ་གྲུབ་ན། དེར་ཐལ། དེས་འདོད་པའི་འཇིག་མཐར་གཉིས་སྤངས་པ་གང་ཞིག་དེ་གཉིས་ཀྱི་དམིགས་པ་་་་་་་མིན་པའི་འདོད་པའི་ཀུན་འབྱུང་མཐོང་སྤང་ཞིག་མེད་པའི་ཕྱིར། གཞན་དག་ན་རེ། གཟུགས་ཉོན་སྤངས་པའི་སོ་སྐྱེས་ཆོས་ཅན། ཁྱོད་ཀྱིས་གཟུགས་མེད་ཀྱི་སྡུག་ཀུན་མཐོང་སྤང་སོགས་སྤངས་པར་ཐལ། དེའི་དམིགས་པ་ཡོངས་སུ་ཤེས་པའི་ཕྱིར། མ་གྲུབ་ན། དེའི་དམིགས་པ་ཡོངས་སུ་ཤེས་པར་ཐལ། དེའི་དམིགས་པ་ལ་གཟུགས་ཀྱི་སྡུག་ཀུན་མཐོང་སྤང་གི་ཀུན་འགྲོའི་དམིགས་པ་མ་ཡིན་པ་མེད་པ་གང་ཞིག་དེས་གཟུགས་ཀྱི་སྡུག་ཀུན་མཐོང་སྤང་སོགས་དམིགས་པ་ཡོངས་སུ་་་ཤེས་པས་སྤངས་པའི་ཕྱིར་ཏེ། གཟུགས་ཀྱི་སྡུག་ཀུན་དག་སྤངས་ཟིན་པའི་སོ་སྐྱེས་ཡིན་པའི་ཕྱིར་ཏེ། གཟུགས་ཉོན་སྤངས་པའི་སོ་སྐྱེས་ཡིན་པའི་ཕྱིར་ཟེར་བ་མང་བས་བརྟག་དགོས་པར་འགྱུར་རོ། །གོང་མའི་སྡུག་ཀུན་མཐོང་སྤང་གི་ཀུན་འགྲོ་དག་དམིགས་པ་ཡོངས་སུ་་་་ཤེས་པས་སྤོང་བ་ཡིན་བྱས་པ་ལ། དེ་དག་ཆོས་ཅན། དམིགས་པ་ཡོངས་སུ་ཤེས་པས་སྤོང་བ་ཡིན་པར་རང་གི་དམིགས་པ་ཅི་རིགས་ཤེས་པས་དེ་དག་སྤངས་ཟེར་ན། འོ་ན། དེའི་དམིགས་པ་ཅི་རིགས་ཤེས་ན་དེ་དག་སྤངས་པས་ཁྱབ་པར་ཐལ།དེའི་ཕྱིར། འདོད་ན། ཕྲ་རྒྱས་གང་ལ་ཆགས་བྲལ་ཙམ་ཡང་མ་བྱས་པའི་སོ་སྐྱེས་དེས་ཀྱང་ཁམས་གསུམ་གྱི་དམིགས་པ་ཡོངས་སུ་ཤེས་པས་སྤོང་བ་ལྔ་བཅུ་པོ་་་་་་་་སྤངས་པར་ཐལ། དེ་དག་གི་དམིགས་པ་ཅི་རིགས་ཤེས་པའི་ཕྱིར།ཡང་ན། འདོད་པའི་སྐལ་བ་མི་མཉམ་པའི་ཀུན་འགྲོ་རྣམས་དམིགས་པ་་ 486 ་

མཛོད་གནས་ལྔ་པ།ཡོངས་སུ་ཤེས་པས་སྤོང་བ་ཡིན་པར་ཐལ། དེ་དམིགས་པ་ཡོངས་སུ་ཤེས་པས་སྤོང་བ་བཞག་པ་ལ་སྐྱོན་ཅུང་ཟད་ཀྱང་མེད་པའི་ཕྱིར་ཏེ། དེའི་དམིགས་པ་ཅི་རིགས་པ་ཤེས་པས་དེ་བཞག་ཆོག་པའི་ཕྱིར་ཏེ། གཞན་ལ་དེས་བཞག་པའི་རྒྱུ་མཚན་སོགས་དེར་ཚང་བའི་ཕྱིར་ཟེར་རོ། །ཁ་ཅིག དམིགས་པ་ཡོངས་སུ་ཤེས་པའི་དོན་རང་ཉིད་སྤོང་བ་ལ་རང་གི་དམིགས་པ་ཡོངས་སུ་ཤེས་དགོས་པས་ཟེར་ན། གཟུགས་ཀྱི་སྐལ་བ་མི་མཉམ་པའི་ཀུན་འགྲོ་དགུ་བོ་ཆོས་ཅན། དམིགས་པ་ཡོངས་སུ་ཤེས་པས་སྤོང་པ་མིན་པར་ཐལ། རང་ཉིད་ཀྱི་དམིགས་པ་ཡོངས་སུ་མ་ཤེས་པས་སྔོན་ནས་རང་བཏང་བ་ཡོད་པའི་ཕྱིར། དེར་ཐལ། གཟུགས་ཉོན་སྤངས་པའི་སོ་སྐྱེས་དེས་དེ་སྤངས་པ་གང་ཞིག་དེས་གཟུགས་མེད་ཀྱི་ཟག་བཅས་་ཡིན་ཚད་མི་ཤེས་པའི་ཕྱིར། དེར་ཐལ། གཟུགས་མེད་ཟག་བཅས་དག་གཟུགས་ཀྱི་ཀུན་འགྲོའི་དམིགས་པར་ཤེས་སླ་བས་སོ་ཟེར་ན། དེས་ན་གཟུགས་ཁམས་ཀྱི་སྐལ་བ་མི་མཉམ་པའི་ཀུན་འགྲོ་དེ་དག་དམིགས་པ་ཡོངས་སུ་ཤེས་པས་སྤོང་བ་་་་མིན་པར་ཐལ། རང་ཉིད་ཀྱི་དམིགས་པ་ཡོངས་སུ་མ་ཤེས་པས་སྔོན་ནས་རང་ཉིད་སྤངས་པ་ཡིན་པའི་ཕྱིར། ཁྱབ་པ་ཡོད་པར་ཐལ། འདོད་པའི་མི་མཉམ་པའི་ཀུན་འགྲོ་དགུ་བོ་དམིགས་པ་ཡོངས་སུ་ཤེས་པར་མ་བཞག་པའི་རྒྱུ་མཚན་་་་་ཡོད་པའི་ཕྱིར། དེར་ཐལ། དེའི་དམིགས་པ་ཡོངས་སུ་མ་ཤེས་པས་སྔོན་ནས་རང་ཉིད་བཏང་བས་ཡིན་པའི་ཕྱིར། དེ་མིན་ན་དེ་དམིགས་པ་ཡོངས་སུ་ཤེས་པས་སྤོང་བར་བཞག་པ་ལ་སྐྱོན་མི་རྙེད་པའི་ཕྱིར་ཟེར་བ་ཡོད་དོ། །གོང་སྨོས་ལྟར་དེའི་དམིགས་པ་ཅི་རིགས་ཤེས་པས་ཆོག་གི་དམིགས་པ་་་་ཡོངས་སུ་ཤེས་མི་དགོས་སྙམ་ན་དེ་བས་ཀྱང་མི་རིགས་ཏེ། གཞན་དུ་ན་འདོད་པའི་ཀུན་འགྲོ་ཐམས་ཅད་དེར་ཐལ་བས་སོ་ཟེར་བ་མང་ངོ་། །ཁ་ཅིག དེས་ན་གཟུགས་ཀྱི་ཀུན་འགྲོ་སོགས་དམིགས་པ་ཡོངས་སུ་ཤེས་པར་བཞག་པ་ནི་སྟབས་་་487 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བདེ་བར་མི་སྣང་ངོ་ཟེར་བ་ལ། ཁོ་ན་རེ། དེ་ནི་གཞུང་ལུགས་དང་མི་མཐུན་པའི་འགལ་བར་སོང་སྙམ་སྟེ། སྡོམ་ཚིག་ལས། །དམིགས་པ་ཤེས་པས་སྤོང་བ་འདོད་པ་ཡི། །སྡུག་ཀུན་མི་མཉམ་ཀུན་འགྲོ་མིན་པ་བརྒྱད། །གོང་མའི་སྡུག་ཀུན་མཐོང་སྤང་སུམ་ཅུ་སྟེ། །མི་མཉམ་པ་ཡང་གཅིག་ཅར་སྤོང་ཕྱིར་རོ། །འགོག་ལམ་ཡུལ་ཅན་ལོག་ལྟ་ཐེ་ཚོམ་གཉིས། ཁམས་དབྱེའི་བཅུ་གཉིས་དང་བཅས་ལྔ་བཅུའོ། །ཞེས་གསལ་བར་མཛད་པའི་ལྔ་བཅུ་རུ་གྲངས་ངེས་པར་སེམས་སོ ཁོ་ན་རེ། དེའང་དོགས་པའི་གནས་མཐའ་མེད་པར་ངེས་པས་གཟུགས་ཀྱི་ཀུན་འགྲོའི་ཕྲ་རྒྱས་སོགས་དེར་འཛིན་པ་ནི་ལུང་རིགས་གཉིས་དང་འགལ་སྙམ་སྟེ།རིགས་པས་བརྟག་ན་དེའི་དམིགས་པ་ཡོངས་སུ་མ་ཤེས་པའི་སྔོན་ནས་རང་ཉིད་་བཏང་ཟིན་པའི་བྱ་བ་བྱེད་པར་འདྲ་བ་དུ་མར་སྣང་ངོ་། །གཞན་ཡང་དེ་དག་དམིགས་པ་ཡོངས་སུ་ཤེས་པར་བཞག་ཀྱང་དམིགས་པ་གང་ཡིན་ཐམས་ཅད་་་་་་་ཤེས་དགོས་པར་མི་སྣང་སྟེ། རང་སའི་དམིགས་པ་རྣམས་ཤེས་ནས་སྤོང་བ་ལ་དམིགས་པ་ཡོངས་སུ་ཤེས་པས་སྤོང་བར་བཞག་པའི་ཕྱིར། དེར་ཐལ། རང་འགྲེལ་ལས། སྡུག་བསྔལ་དང་ཀུན་འབྱུང་མཐོང་བས་སྤང་བར་བྱ་བ་རང་གི་ས་ལ་དམིགས་པ་རྣམས་དང་། ཞེས་གསལ་ལ། ཡིག་ཆར། ཁྱབ་སྟེ། རང་གིས་སྨོས་པས་སྡུག་ཀུན་མཐོང་སྤང་ལ་ཡང་སྐལ་བ་མི་མཉམ་པའི་ཁམས་ཀུན་ཏུ་འགྲོ་བའི་ལོག་ལྟ་སོགས་ནི་དམིགས་པ་ཡོངས་སུ་ཤེས་པས་མི་སྤོང་བའི་ཕྱིར། དེར་ཐལ།སྡུག་བསྔལ་དང་ཀུན་འབྱུང་རྗེས་ཤེས་གཉིས་ཀྱི་དུས་སུ་དེའི་དམིགས་པ་ཡོངས་་་སུ་ཤེས་དགོས་ལ། དེའི་ཚེ་སྤངས་ཟིན་པའི་ཕྱིར། ཞེས་གསུངས་པའི་ཕྱིར་རོ། །ཁོ་ན་རེ། དེས་ན། ཁམས་ཀུན་ཏུ་འགྲོ་བའི་ལོག་ལྟ་སོགས་ནི་དམིགས་པ་ཡོངས་སུ་ཤེས་པས་སྤོང་བ་མིན་པར་ཐལ། ཡིག་ཆའི་སྒྲུབ་ཚུལ་དེའི་ཕྱིར། ཁ་ཅིགརང་འགྲེལ་ལས་རང་གི་ས་ལ་དམིགས་པ་རྣམས་དང་། ཞེས་པའི་རང་ས་ཁོ་་ 488 ་

མཛོད་གནས་ལྔ་པ།ནས་དམིགས་པ་ཡོངས་སུ་ཤེས་དགོས་པ་ལ་བཤད་ནའང་འགྲིག་སྙམ་པར་མི་་་་་་སྣང་སྟེ། གཟུགས་ཀྱི་ཟག་བཅས་ཡོངས་སུ་མ་ཤེས་པའི་སྔོན་ནས་གཟུགས་ཀྱི་སྡུག་ཀུན་གྱི་ཕྲ་རྒྱས་བཏང་བ་ཡོད་པའི་ཕྱིར་ཟེར་རོ། །དེ་བཞིན་དུ་འདོད་པའི་འཇིག་མཐར་གཉིས་ཀྱང་འཕེན་ནོ། །ཁ་ཅིག འགོག་ལམ་མཐོང་སྤང་གི་ལོག་ལྟ་ཐེ་ཚོམ་གཉིས་ཀྱང་དམིགས་པ་ཡོངས་སུ་ཤེས་པས་སྤོང་བའང་བཞག་དཀའ་་་སྟེ། འགོག་ལམ་མ་ཤེས་པའི་སྔོན་ནས་རང་ཉིད་བཏང་ཟིན་པ་དུ་མར་ངེས་པའི་ཕྱིར། དེར་ཐལ། འདོད་ཉོན་སྤངས་པའི་སོ་སྐྱེས་དེས་དེ་བཏང་བ་གང་ཞིག་འགོག་ལམ་མ་ངེས་པ་དུ་མར་སྣང་ངོ་། ། ་གཞན་ཡང་། ཆགས་བྲལ་སྔོན་སོང་གི་ཕྱིར་མི་འོང་དང་རྒྱུད་གཅིག་པའི་སོ་སྐྱེའི་རྒྱུད་ཀྱི་འདོད་པའི་མི་མཉམ་པའི་ཀུན་འགྲོ་དགུ་ཆོས་ཅན། རང་གི་དམིགས་པ་ཤེས་པས་སྤོང་བ་ཡིན་པར་ཐལ། རང་ཉིད་སྤོང་བ་ལ་རང་གི་དམིགས་པ་ཡོངས་སུ་ཤེས་མི་དགོས་པའི་ཕྱིར། དེར་ཐལ། རང་གི་ས་བའི་དམིགས་པ་ཀུན་ཤེས་པས་འཇོག་རིགས་པའི་ཕྱིར། དེར་ཐལ། སྔར་གྱི་ལུང་རིགས་སོགས་དེའི་ཕྱིར་ཟེར་རོ། །ཡང་ན། འདོད་པའི་སྡུག་བསྔལ་མཐོང་སྤང་གི་ཆགས་རྒྱལ་གསུམ་ཀྱང་དམིགས་པ་ཤེས་པས་སྤོང་བས་ཁྱབ་པར་འཛིན་དཀའ་སྟེ། ཆགས་བཅས་པའི་འཕགས་པས་རང་ཉིད་སྤོང་བ་དང་རང་གི་དམིགས་པ་ཤེས་པ་དུས་མཉམ་པ་་་་་མིན་པའི་ཕྱིར། དེར་ཐལ། དེ་འདྲའི་འཕགས་པས་འདོད་པའི་སྡུག་བསྔལ་མཐོང་སྤང་གི་ཆགས་རྒྱལ་སོགས་སྤོང་ཚེ་དེའི་དམིགས་པ་སྔོན་དུ་ཤེས་པ་ཡིན་་་་་པའི་ཕྱིར་ཏེ། སྦྱོར་ལམ་གྱི་གནས་སྐབས་སུ་དེའི་དམིགས་པ་མི་ཤེས་པ་མེད་པའི་ཕྱིར། མ་གྲུབ་ན། སྦྱོར་ལམ་པ་ལ་ཕྲ་རྒྱས་གང་ཡང་ངེས་པ་མི་སྲིད་པར་ཐལ་ལོ་ཞེས་རྩོད་དོ། །ཁ་ཅིག དམིགས་པ་ཡོངས་སུ་ཤེས་པས་སྤང་བར་གསུངས་པ་ནི་་ 489 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཟག་མེད་འདས་ལམ་གྱིས་སྤངས་པ་ལ་རང་ཉིད་ཀྱི་དམིགས་པ་བདེན་པ་བཞི་་་་་རིམ་བཞིན་མངོན་སུམ་དུ་རྟོགས་དགོས་པས་ཟེར་ན། ཁ་ཅིག སྡུག་བསྔལ་མཐོང་སྤང་གི་ཆགས་རྒྱལ་སོགས་འདས་ལམ་ཁོ་ནས་སྤངས་པས་ཁྱབ་པར་ཐལ།དེའི་དམིགས་པ་སོགས་མངོན་སུམ་དུ་ཤེས་དགོས་ཚུལ་དེའི་ཕྱིར། འདོད་ན།འདོད་པའི་སྡུག་བསྔལ་མཐོང་སྤང་གི་ཕྲ་རྒྱས་བཅུ་ག་ཆོས་ཅན། དམིགས་པ་ཤེས་པས་སྤོང་བ་ཡིན་པར་ཐལ། ཟག་མེད་འདས་ལམ་གྱིས་ཁྱོད་སྤོང་བ་ལ་ཁྱོད་ཀྱི་དམིགས་པ་མངོན་སུམ་དུ་ཤེས་དགོས་པའི་ཕྱིར། ཁོ་ན་རེ། དེས་ཀྱང་མི་གནོད་དེ། སྐལ་བ་མི་མཉམ་པའི་ཀུན་འགྲོ་དག་ནི་དེ་ཙམ་ལས་མིན་པར་གསལ་ཏེ། དེ་དག་གིས་དམིགས་པ་ལ་བདེན་པ་ཕྱི་མ་གཞན་ཀྱང་ཡོད་པས་དེའི་དམིགས་པ་ཤེས་པ་དང་རང་ཉིད་བཏང་དགོས་པ་ནི་གཞུང་དོན་མིན་ནོ། །ཁ་ཅིག ཆགས་བཅས་པའི་སྡུག་བསྔལ་ཆོས་ཤེས་པས་ཀུན་འབྱུང་བདེན་པ་མངོན་སུམ་དུ་རྟོགས་པར་ཐལ། དེ་ལ་དམིགས་པའི་འཇིག་མཐར་གཉིས་བཏང་བའི་ཕྱིར། ཁྱབ་སྟེ། དེའི་འཇིག་མཐར་གཉིས་དམིགས་པ་ཤེས་པས་སྤོང་བ་ཡིན་པའི་ཕྱིར། ཡང་ཁྱབ་པ་ཡོད་དེ། ཁྱོད་དམིགས་པ་ཤེས་པས་སྤོང་བ་འཇོག་ཚུལ་འདས་ལམ་གྱིས་སྤངས་པ་ན་དེའི་དམིགས་པ་མངོན་སུམ་དུ་ཤེས་པས་འཇོག་་་་་་པར་དེའི་འདོད་པ་ཁོ་ནར་ངེས་སོ། །དེས་ན་ཆགས་བཅས་པའི་སྡུག་བསྔལ་ཆོས་བཟོད་པ་དང་ཆོས་ཤེས་པ་སོགས་ཀྱིས་སྡུག་བདེན་མངོན་སུམ་དུ་རྟོགས་པ་ན་་་་་ཀུན་འབྱུང་ཡང་མངོན་སུམ་དུ་རྟོགས་པར་གཞུང་དོན་ཡིན་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། བདེན་པ་བཞི་མངོན་སུམ་དུ་རྟོགས་པ་རིམ་ཅན་ཁོ་ནར་ལུགས་འདིའི་ཐུན་མོང་མ་ཡིན་པ་ཡིན་པའི་ཕྱིར། དེར་ཐལ།རྩ་བར། དེ་དག་ཇི་ལྟར་མངོན་རྟོགས་རིམ། །ཞེས་གསལ་བོར་མཛད་དོ། །ཡང་ན། ཁྱོད་ཀྱི་དམིགས་པ་ཤེས་པས་སྤོང་བའི་དོན་དེ་ལྟར་ན་འདོད་་ 490 ་

མཛོད་གནས་ལྔ་པ།པའི་འགོག་ལམ་མཐོང་སྤང་གི་ཆགས་རྒྱལ་སོགས་ཀྱང་དེ་མིན་པའི་སྒྲུབ་བྱེད་་་་་་སློབ་དཔོན་གྱིས་ཀྱང་མི་རྙེད་དོ་ཟེར། ཆགས་བྲལ་སྔོན་སོང་གི་ཕྱིར་མི་འོང་དང་རྒྱུད་གཅིག་པའི་རྒྱུད་ཀྱི་སྡུག་ཀུན་མི་མཉམ་པའི་ཀུན་འགྲོ་མིན་པ་བརྒྱད་པོ་་་་་་་་དམིགས་པ་ཤེས་པས་སྤོང་བ་མིན་པར་ཐལ། དེ་དག་རང་གི་དམིགས་པ་ཡོངས་སུ་མངོན་སུམ་དུ་མ་ཤེས་པས་སྔོན་ནས་བཏང་ཟིན་པའི་ཕྱིར། དེར་ཐལ། རང་རྒྱུད་ལྡན་གྱིས་སྔོན་དུ་སྤོང་དགོས་པའི་ཕྱིར་ན་མ་ཁྱབ་ཟེར་རམ། ཁ་ཅིགདེའང་དཔྱད་པར་བྱ་སྟེ། དེ་དག་སྤོང་བ་ལ་མཐོང་ལམ་འཐོབ་དགོས་པའི་ཕྱིར།མ་གྲུབ་ན། དེར་ཐལ། རྩ་བར། མཐོང་བས་རིམ་བཞིན་སྤོང་བར་བྱེད། །ཅེས་སོ། །རིན་འཕྲེང་ལས། དེས་ན་དེ་དག་རང་གི་དམིགས་པ་མངོན་སུམ་དུ་ཤེས་པས་སྤོང་དགོས་ཀྱང་། ཞེས་པ་ལ། གོང་སྨོས་ལྟར་འགོག་ལམ་མཐོང་སྤང་གི་ཆགས་རྒྱལ་སོགས་ཀྱང་དམིགས་པ་ཤེས་པས་སྤོང་བ་མིན་པའི་སྒྲུབ་བྱེད་སུས་་་་་་ཀྱང་འཇོག་ཟེར། ཁ་ཅིག འདོད་པའི་མི་མཉམ་པའི་ཀུན་འགྲོ་དགུ་བོའང་དམིགས་པ་ཤེས་པའི་སྤོང་བ་ཁས་ལེན་རུང་བར་ཐལ། རང་ཉིད་སྤོང་བ་ལ་འདས་ལམ་གྱི་སྡུག་ཀུན་བཟོད་ཤེས་སོགས་ཀྱིས་དེའི་དམིགས་པ་མངོན་སུམ་དུ་་་ཤེས་པའི་ཕྱིར། ཁྱབ་སྟེ། དམིགས་པ་ཡོངས་སུ་ཤེས་པས་སྤོང་བ་གཞན་རྣམས་འདས་ལམ་གྱིས་སྤང་བ་ལ་དེའི་ཕྱིར། དེར་ཐལ། རང་འགྲེལ་ལས། གང་གི་སྤོང་བར་འགྱུར་བ་དེའི་ཚེ་ནི་དམིགས་པ་ཡོངས་སུ་མི་ཤེས་ན་ཇི་ལྟར་དེ་སྤོང་ཞེ་་ན། ཞེས་དང་། ཡིག་ཆར། སྡུག་བསྔལ་དང་ཀུན་འབྱུང་རྗེས་ཤེས་གཉིས་ཀྱི་དུས་སུ་དེའི་དམིགས་པ་ཡོངས་སུ་ཤེས་དགོས་ལ། ཞེས་སོགས་མཐའ་མེད་དོ་ཞེ་ན། ཁ་ཅིག འདོད་པའི་སྡུག་ཀུན་གྱི་མི་མཉམ་པའི་ཀུན་འགྲོ་དག་དེར་མི་འཛིན་ཏེ། ཆགས་བཅས་པའི་སྡུག་ཀུན་ཆོས་ཤེས་ཀྱི་སྐབས་དེ་རྣམས་སྤངས་ཤིང་དེའི་དམིགས་པ་གོང་སར་ཡོད་པས་དེ་མ་བགྲང་ངོ་ཟེར། དེའི་རྒྱུ་མཚན་491 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གྱིས་གཟུགས་ཀྱི་ཀུན་འགྲོ་བཅུ་གཅིག་དེར་བཞག་ཀྱང་སྡུག་ཀུན་རྗེས་བཟོད་་་་་་་རྗེས་ཤེས་ཀྱི་སྐབས་སུ་འཕགས་པའི་སྡུག་ཀུན་རྗེས་ཤེས་དེས་གོང་མ་གཉིས་ཀྱི་དེ་མངོན་སུམ་དུ་ཤེས་པའི་ཕྱིར། ཁ་ཅིག འདས་ལམ་གྱིས་སྒོས་བཤད་དེ་དེ་ལྟར་ན་འཁྲུལ་མེད་དོན་ལྡན་ཟེར་བ་ལ་བརྗོད་པར་བྱ་སྟེ། དེའང་རྟོགས་ལྡན་དག་གིས་དཔྱིས་ཕྱིན་པ་མིན་ནམ་སྙམ་མོ་ཟེར་བ་ལ། གཞན་དག་ན་རེ། དེས་ན་འདོད་པའི་འགོག་ལམ་དང་གོང་མ་དག་གི་འགོག་ལམ་མཐོང་སྤང་གི་ཆགས་་་་་་རྒྱལ་སོགས་དམིགས་པ་ཤེས་པས་སྤོང་བ་མིན་པར་མཁས་པས་ཀྱང་སྒྲུབ་མི་ནུས་་པར་སྔར་སྤྲོས་ཟིན་པ་ལྟར་ཟེར་ན་དཔྱད་པར་བྱ་བ་མང་ངོ་། །ཁོ་ན་རེ། དེ་དག་ལ་སྐྱོན་མེད་པར་ཐལ། འགོག་ལམ་མཐོང་སྤང་རང་སྤོང་བ་ལ་རང་གི་དམིགས་པ་མངོན་སུམ་དུ་ཤེས་ཀྱང་དེ་མངོན་སུམ་དུ་ཤེས་པས་སྟོབས་ཀྱིས་སྤངས་པ་མ་་་་ཡིན་པའི་ཕྱིར། ཨ་ཁུ་རིན་པོ་ཆེའི་མཐའ་དཔྱོད་ལས། ཡང་འགོག་ལམ་མཐོང་སྤང་གི་ལོག་ཞུགས་རྣམས་འདིའི་དམིགས་པ་ཤེས་པས་སྤོང་བ་ཡིན་པར་ཐལ།རང་སྤངས་ཚེ་རང་གི་དམིགས་པ་མངོན་སུམ་དུ་ཤེས་དགོས་པའི་ཕྱིར་ན་མ་ཁྱབ་སྟེ། རང་གི་དམིགས་པ་མངོན་སུམ་དུ་ཤེས་པའི་ཚེ་མི་སྤོང་བས་དེའི་སྟོབས་ཀྱིས་སྤངས་པ་མ་ཡིན་པའི་ཕྱིར་རོ། །ཞེས་གསུངས་བླ་མེད་གནང་ངོ་ཞེ་ན། ཁོ་ན་རེ།དེ་ནི་ཆེས་རྒྱ་ཆེ་ཞིང་སྤྲོས་པ་སྔར་སྨོས་པ་དང་དོན་མཐུན་པས། ཡང་ན་འགོག་ལམ་མཐོང་སྤང་གི་ཆགས་རྒྱལ་སོགས་ཀྱི་རང་གི་དམིགས་པ་མངོན་སུམ་དུ་ཤེས་་པ་ལ་འགོག་ལམ་ཆོས་བཟོད་ཆོས་ཤེས་སུ་ཤེས་པར་བྱ་བ་ཡིན་ནམ་དེས་ན་་་་་་་་་་འགོག་ལམ་ཆོས་བཟོད་ཆོས་ཤེས་པའི་སྐབས་དེར་དེ་མངོན་སུམ་དུ་ཤེས་པའི་བློ་་གང་འཇོག་ངོས་འཛིན་པར་གྱིས་ཟེར་ན་བརྟག་པར་བྱ་དགོས། ཡང་ན། འགོག་པ་ཆོས་བཟོད་པ་ཆོས་ཅན། ཁྱོད་ཀྱིས་འགོག་བདེན་མངོན་སུམ་དུ་རྟོགས་བཞིན་པ་ན་འགོག་པ་མཐོང་སྤང་གི་ཆགས་རྒྱལ་སོགས་ཀྱི་དམིགས་པ་མངོན་་་་་་་ 492 ་ ་

མཛོད་གནས་ལྔ་པ།སུམ་དུ་ཤེས་པར་ཐལ། སྔར་གྱི་དོན་དེའི་ཕྱིར། འདོད་ན། དེ་འདྲའི་མཉམ་བཞག་པ་དེ་ཆོས་ཅན། རྗེས་ཐོབ་པའང་ཡིན་པར་ཐལ། འགོག་བདེན་ལ་མཉམ་པར་བཞག་བཞིན་པའི་ངང་ནས་དེའི་ཕྲ་རྒྱས་དག་གི་དམིགས་པ་ལ་མངོན་སུམ་་དུ་གཟིགས་པ་དེའི་ཕྱིར། ཁ་ཅིག ཆགས་བཅས་པའི་སྡུག་བསྔལ་ཆོས་བཟོད་པའི་ཚེ་འགོག་ལམ་མཐོང་སྤང་གི་ཆགས་རྒྱལ་གྱི་དམིགས་པ་མངོན་སུམ་དུ་ཤེས་་ཟེར་ཏེ། དེའི་ཚེ་སྡུག་བདེན་མངོན་སུམ་དུ་ཤེས་ཚུལ་ལས་སོ། །གཞན་དག་ན་རེ། སྡུག་བསྔལ་ཆོས་བཟོད་པས་དེའི་ཚེ་འགོག་ལམ་གྱི་ལོག་ལྟ་སོགས་ཀྱང་མངོན་སུམ་དུ་ཤེས་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་ཀྱི་འགོག་ལམ་དག་ཀྱང་ཤེས་པར་ཐལ། དེ་ཡུལ་དུ་བྱེད་པའི་ཡུལ་ཅན་ཤེས་པའི་ཕྱིར་ཟེར་བ་མཐའ་མེད་པའི་དོགས་གཅོད་ཡོད་དོ། །ཁ་ཅིག་གོང་དུ་སྨོས་པའི་ཨ་ཁུ་ཚང་གི་མཐའ་དཔྱོད་ལྟར་འགོག་ལམ་མཐོང་སྤང་གི་་་་་་་་ཆགས་རྒྱལ་སོགས་དེ་དག་གི་དམིགས་པ་ཡོངས་སུ་ཤེས་པས་སྟོབས་ཀྱིས་སྤོང་བ་་མིན་གསུངས་པ་ལེགས་གསུངས་བླ་མེད་ཡིན་ཀྱང་། དཔྱད་པར་བྱ་བ་འདི་འབྱུང་སྟེ། གཞན་མང་བོས་དེའང་དགོངས་པ་བཀྲལ་དགོས་སམ་སྟེ། སྤོང་ཚུལ་བཞི་བོ་གང་གི་དབང་དུ་བྱས་ཀྱང་དམིགས་པ་ཡོངས་སུ་ཤེས་པས་སྟོབས་ཀྱིས་་་་་སྤོང་བ་ནི་གོར་མ་ཆག་སྟེ། མཐའ་དཔྱོད་ལས། དེས་ན་སྤོང་ཚུལ་བཞི་ཀ་ལ་དམིགས་པ་ཡོངས་སུ་ཤེས་པས་སྟོབས་ཀྱིས་སྤངས་པས་ཁྱབ་སྟེ། ཞེས་གསུངས་པའི་ཕྱིར། གཞན་ཡང་། དམིགས་པ་ཟད་པས་སྤོང་བ་དེ་དམིགས་པ་ཤེས་པས་སྤོང་བ་ཡིན་པར་ཐལ། དེའི་ཕྱིར། འདོད་ན། འདོད་པའི་མི་མཉམ་པའི་ཀུན་འགྲོ་དགུ་བོ་དམིགས་པ་ཤེས་པས་སྤོང་བ་ཡིན་པར་ཐལ། དེའི་ཕྱིར། དེར་ཐལ།ཡིག་ཆར། སྐལ་བ་མི་མཉམ་པའི་ཀུན་འགྲོ་དགུ་བོ་གོང་དུ་དམིགས་པ་ནི་འདོད་པའི་སྐལ་བ་མཉམ་པའི་ཀུན་འགྲོ་བཅུ་གཅིག་གི་དམིགས་ཡུལ་ཡིན་ལ།་ 493 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དམིགས་བྱེད་སྐལ་བ་མཉམ་པའི་ཀུན་འགྲོ་བཅུ་གཅིག་པོ་དེ་སྤངས་པ་ན་་་་་་་་་་་་དམིགས་ཡུལ་སྐལ་བ་མི་མཉམ་པའི་ཀུན་འགྲོ་དགུ་སྤང་བར་འགྱུར་བའི་ཕྱིར།ཞེས་པས་སོ་ཟེར་ལ། དེས་ན་སྐལ་བ་མི་མཉམ་པའི་ཀུན་འགྲོ་དགུ་བོ་དམིགས་པ་ཟད་པས་སྤོང་པར་ངེས་པས་དེའང་ཡིག་ཆར་གསུངས་པ་བཞིན་དམིགས་པ་་་ཤེས་པས་སྤོང་བ་ཡིན་ནམ་ཟེར་བ་ལ། གོ་བ་ལེན་ཚུལ་སྣ་ཚོགས་ཡོད་པས་མཐའ་གཅིག་ཏུ་དཔྱད་དགོས། འདོད་པའི་སྡུག་བསྔལ་མཐོང་སྤོང་གི་སྐལ་བ་མི་མཉམ་པའི་ཀུན་འགྲོ་ལྔ་བོ་ཆོས་ཅན། རང་ལ་དམིགས་པ་ཟད་པས་སྤོང་བ་ཡིན་པར་ཐལ། དེ་དགུ་བོ་དམིགས་པ་ཟད་པས་སྤོང་བ་བཞག་པར་དེའི་ཕྱིར།འདོད་ན། དེ་ལྔ་ཆོས་ཅན། དམིགས་པ་ཟད་པས་སྤོང་བ་མ་ཡིན་པར་ཐལ།རང་ལ་དམིགས་པའི་ཀུན་འགྲོ་ཆགས་བཅས་པའི་ཀུན་འབྱུང་ཆོས་ཤེས་ཀྱི་་་་་་་་་་གནས་སྐབས་མ་གཏོགས་སྤང་མི་ཐུབ་པས་ཁྱོད་དེའི་སྔོན་དུ་བཏང་བ་ཡིན་པའི་་ཕྱིར། ཁ་ཅིག དམིགས་པ་ཟད་པས་སྤོང་ཚུལ་རང་རིས་ཀྱི་རང་ལ་དམིགས་བྱེད་ཟད་པས་ཡིན་ཟེར་ནའང་སྡུག་བསྔལ་མཐོང་སྤང་གི་ཕྲ་རྒྱས་སོགས་ཆོས་ཅན།དེར་ཐལ། དེའི་ཕྱིར། མ་གྲུབ་ན། དེ་དག་ཆོས་ཅན། དེར་ཐལ། རང་རིས་ཀྱི་རང་ལ་དམིགས་བྱེད་དེ་ཟད་པས་སྤོང་བ་ཡིན་པའི་ཕྱིར། ཞེས་འཕེན་པར་བྱས་ཀྱང་དཔྱོད་སླའོ། །ཡང་ན་འདོད་པའི་སྡུག་བསྔལ་མཐོང་སྤང་གི་ལོག་ལྟ་ཆོས་ཅན། རང་ལ་དམིགས་པ་ཟད་པས་སྤོང་བ་ཡིན་པར་ཐལ། དེའི་ཕྱིར། ཆོས་ཅན། རང་སྤོང་བ་ལ་རང་ལ་དམིགས་པའི་ཕྲ་རྒྱས་སྤངས་པ་ལ་ལྟོས་དགོས་པར་ཐལ། དེའི་ཕྱིར། འདོད་ན། ཆགས་བཅས་པའི་སྡུག་བསྔལ་མཐོང་སྤང་གི་ལོག་ལྟ་ཆོས་ཅན། ཁྱོད་སྡུག་བསྔལ་ཆོས་ཤེས་པས་མ་སྤངས་པར་ཐལ། རང་སྤང་བ་ལ་རང་ལ་དམིགས་པའི་ཕྲ་རྒྱས་བཏང་དགོས་པ་གང་ཞིག རང་ལ་དམིགས་པའི་ཕྲ་རྒྱས་ཀུན་འབྱུང་མཐོང་སྤང་གི་ཕྲ་རྒྱས་ཡོད་པའི་ཕྱིར། དེས་ན་ཇི་ལྟར་་ 494 ་

མཛོད་གནས་ལྔ་པ།ལན་འདེབས་དགོས་ཟེར་རོ། །གོང་སྨོས་ལྟར་དམིགས་པ་ཟད་པས་སྤོང་ཚུལ་ནི་རང་རིས་ཀྱི་རང་ལ་དམིགས་པའི་ཕྲ་རྒྱས་སྤོང་བ་ལ་རང་ཉིད་སྤང་དགོས་པ་ལ་་་བཤད་ན། འོ་ན། སྡུག་བསྔལ་མཐོང་སྤང་གི་འདོད་ཆགས་སོགས་ཆོས་ཅན།དམིགས་པ་ཟད་པས་སྤོང་བ་ཡིན་པར་ཐལ། དེའི་ཕྱིར། ཡང་ན། འདོད་ཉོན་སྤངས་པའི་སོ་སྐྱེས་དང་རྒྱུད་གཅིག་པའི་རྒྱུད་ཀྱི་སྡུག་བསྔལ་མཐོང་སྤང་ལ་སྐོར་་དགུ་ཕྱེས་པའི་ལོག་ལྟ་དང་བོ་ཆོས་ཅན། དམིགས་པ་ཟད་པས་སྤོང་བ་ཡིན་པར་ཐལ། དེའི་ཕྱིར། འདོད་ན། ཆོས་ཅན། རང་བཏང་བ་ལ་རང་ལ་དམིགས་པའི་ཕྲ་རྒྱས་ཀྱང་ཟད་པའམ་སྤང་དགོས་པར་ཐལ། དེའི་ཕྱིར། ཡང་ན། ཀུན་འབྱུང་མཐོང་སྤོང་གི་འདོད་ཆགས་དེ་དམིགས་པ་ཤེས་པས་སྤོང་བ་དང་དམིགས་པ་་་་་་ཟད་པས་སྤོང་བ་གཉིས་ཀར་ཐལ། དང་བོ་གང་ཞིག་གཉིས་པའང་ཡིན་པའི་ཕྱིར། དང་བོ་སླ་ཞིང་ཕྱི་མ་དེར་ཐལ། ཀུན་འབྱུང་མཐོང་སྤང་གི་ལོག་ལྟ་དམིགས་པ་ཟད་པས་སྤོང་བ་ཡིན་ཚུལ་ཡོད་པའི་ཕྱིར། ཁྱབ་སྟེ། དེ་གཉིས་ལ་ཁྱད་ཕྱེ་བ་དཀའ་བའི་ཕྱིར་ཟེར། ཁ་ཅིག ཀུན་འབྱུང་མཐོང་སྤོང་གི་ཆགས་རྒྱལ་སོགས་དམིགས་པ་ཡོངས་སུ་ཤེས་པས་སྤོང་བར་བཞག་པ་ནི་འཐད་པར་མ་་ངེས་ཏེ། ཆགས་བཅས་པའི་ཀུན་འབྱུང་ཆོས་ཤེས་པའི་སྔ་རོལ་དུ་དེའི་དམིགས་པ་དངོས་སུ་ཤེས་པའི་ཕྱིར། དེར་ཐལ། སྡུག་བསྔལ་ཆོས་བཟོད་དང་ཆོས་ཤེས་པས་དངོས་སུ་ཤེས་པའི་ཕྱིར་ཟེར།དམིགས་པ་ཡོངས་སུ་ཤེས་པས་སྤོང་བ་དང་དམིགས་པ་ཟད་པས་སྤོང་་་་བ་གཉིས་འགལ་བ་མིན་པར་སྔར་དྲངས་པའི་ཡིག་ཆར་གསུང་བ་ལྟར་ལེགས་་་་་་ཟེར་བར་དཔྱད། དེས་ན་སྤོང་ཚུལ་བཞི་བོ་རེ་རེའི་དོན་ལ་དཔྱད་རྒྱུ་ཆེས་མང་ངོ་། །ཁམས་གསུམ་གྱི་འགོག་ལམ་མཐོང་སྤང་གི་ཆགས་རྒྱལ་སོགས་དམིགས་པ་སྤོང་བས་སྤོང་བ་ལ་བྱེད་པར་འདྲ་ཞིང་དེ་ནི་རང་གི་དམིགས་པའི་ཡུལ་སུན་་་་་་་་ 495 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བྱུང་བའི་སྟོབས་ཀྱིས་སྤོང་དགོས་པས་འཇོག་པར་འདྲ་ལ། དེའང་དོགས་སློང་བཀོད་མཁན་མང་སྟེ། འོ་ན། སྲིད་རྩེའི་འགོག་པ་མཐོང་སྤང་གི་མཆོག་འཛིན་གྱི་ལྟ་བ་སོགས་ཆོས་ཅན། དམིགས་པ་སྤངས་པས་སྤོང་བ་ཡིན་པར་ཐལ རང་གི་དམིགས་པ་སྤངས་པས་རང་སྤང་བར་ཁས་འཆེས་པའི་ཕྱིར། དེར་ཐལ། དོན་དངོས་གནས་ལ་དེ་འདྲ་བྱུང་བའི་ཕྱིར་ཟེར། དེ་བཞིན་དུ་སྡུག་ཀུན་གྱི་དེ་སོགས་ལ་འཕེན་ནོ། །ཨ་ཁུ་ཚང་ནས་ཞིབ་ཆ་ཅུང་གནང་བ་ལ་སྤྲོ་ཚུལ་རིགས་འགྲེའོ། །གཉེན་པོ་སྐྱེས་པས་སྤོང་བ་ནི་སྒོམ་སྤང་རྣམས་ཁོ་ནར་འཇོག་པ་ལ། ཁ་ཅིག དེའང་འཐད་པར་མ་ངེས་ཏེ། མཐོང་སྤང་གི་ཕྲ་རྒྱས་རྣམས་གཉེན་པོ་སྐྱེས་པས་སྤོང་བ་ཡིན་པའི་ཕྱིར། མ་གྲུབ་ན། མཐོང་སྤང་གི་ཕྲ་རྒྱས་རྣམས་ཆོས་ཅན། གཉེན་པོ་སྐྱེས་པས་སྤོང་བ་ཡིན་ཏེ། འཇིག་རྟེན་པའི་སྒོམ་ལམ་དང་འཇིག་རྟེན་ལས་འདས་པའི་བར་ཆད་མེད་ལམ་གྱིས་སྤོང་བའི་ཕྱིར། མ་གྲུབ་ན། མཐོང་སྤང་ལ་གཉེན་པོས་སྤོང་བ་མིན་པས་སྤོང་བྱེད་གཞན་ཞིག་ཡོད་པ་བྱིས་པས་ཀྱང་མི་་་་་་་་མཐོང་བའི་ཕྱིར་ཟེར་ན། ཁོ་ན་རེ། མཐོང་སྤང་རྣམས་སྒོམ་ལམ་གྱིས་སྤང་བས་ཁྱབ་པ་མེད་པས་གཉེན་པོས་སྤོང་བ་མི་འཇོག་སྙམ་ན། འོ་ན། སྒོམ་ལམ་གྱིས་སྤོང་ན་གཉེན་པོས་སྤོང་བར་འཇོག་ལ། མཐོང་ལམ་གྱིས་སྤངས་ན་གཉེན་པོས་སྤོང་བར་མི་འཇོག་པའི་རྒྱུ་མཚན་ཡོད་པར་ཐལ། ཁྱོད་ཀྱིས་ཁས་ལེན་ཚུལ་དེའི་ཕྱིར། འདོད་ན། གཉེན་པོ་རྣམ་བཞི་གསུང་བ་མི་འཐད་པར་ཐལ་བ་དང་།མཐོང་ལམ་བར་ཆད་མེད་ལམ་དངོས་གཉེན་མིན་པར་ཐལ་བ་དང་། ཆགས་བཅས་པའི་བཅུ་དྲུག་པས་ལམ་མཐོང་སྤང་གཉེན་པོ་སྐྱེས་པས་སྤོང་བ་མིན་ན་དེ་འདྲའི་ལམ་མཐོང་སྤང་གི་ཕྲ་རྒྱས་སོགས་ཀྱི་གཉེན་པོ་མེད་པར་སྤོང་ནུས་པར་་་་་ཐལ་བ་སོགས་བསྐལ་བ་དུ་མའི་བར་དུ་དོགས་པ་གཅོད་དགོས་པར་གནས་སོ། །་ 496 ་

མཛོད་གནས་ལྔ་པ།ཁ་ཅིག མཐོང་སྤང་རྣམས་གཉེན་པོ་སྐྱེས་པས་སྤོང་བ་མ་ཡིན་ལ་སྒོམ་སྤང་རྣམས་གཉེན་པོ་སྐྱེས་པས་སྤོང་བ་ཁོ་ནར་ཡིག་ཆར་བཤད་པས་དེའི་དབང་དུ་་་་་བྱས་ན་མཐོང་སྤང་སོགས་སྤོང་ཚུལ་བཞི་ལས་གཉེན་པོ་སྐྱེས་པས་སྤོང་བ་ལ་མ་་་་བཞག་པར་འདྲའོ་ཟེར་ན། དེའང་མཐའ་ཆོད་པར་མི་རིགས་ཏེ། དེ་རྣམས་གཉེན་པོ་སྐྱེས་པས་སྤོང་ཚུལ་ཡོངས་སུ་ཚང་བའི་ཕྱིར་ཟེར། ཡང་ན་སྒོམ་སྤང་ལ་གཉེན་པོ་སྐྱེས་པས་སྤོང་བ་ནི་ཁྱབ་པ་འཛིན་དཀའ་སྟེ། སྒོམ་སྤང་ཡིན་ན་གཉེན་པོས་སྤོང་བས་ཁྱབ་པར་འཛིན་དཀའ་བའི་ཕྱིར། མ་གྲུབ་ན། འོ་ན། དགྲ་བཅོམ་པ་དང་མཆོད་རྟེན་གཙུག་ལག་ཁང་སོགས་གཉེན་པོས་སྤོང་པར་ཁས་་་་་་་འཆེས་པར་མི་འཛིན་པའི་ཕྱིར། མ་གྲུབ་ན། དེ་དག་ཆོས་ཅན། སྤང་བྱར་ཐལ།དེའི་ཕྱིར། འདོད་ན། བླང་བྱ་མ་ཡིན་པར་ཐལ། དེ་སྤང་བྱ་ཡིན་པའི་ཕྱིར།ཁྱབ་སྟེ། བླང་དོར་གྱི་ཡིན་པ་ཕྱི་ནང་སུས་ཀྱང་མི་བཞེད་པའི་ཕྱིར་ཟེར།ཁ་ཅིག ཐག་སྲིང་བའི་གཉེན་པོ་ལ་སྡུག་བསྔལ་ཆོས་ཤེས་འཇོག་ཟེར་ན།དེ་མི་རིགས་པར་ཐལ། མཐའ་དཔྱོད་ལས། ཐག་སྲིང་བའི་གཉེན་པོ་སྡུག་བསྔལ་ཆོས་ཤེས་མ་གཏོགས་པ་ཡན་ཆད་ཀྱི་རྣམ་གྲོལ་ལམ་ཀྱང་ངོ་། །ཞེས་སོ་ཟེར དེ་ལ་སྡོམ་ཚིག་དང་དཔྱད་རྒྱུ་ཅུང་ཡོད་ཀྱང་མང་དོགས་ནས་མ་བྲིས། ཁ་ཅིགསྒོམ་སྤང་ཡིན་ན་སྤོང་ཚུལ་བཞི་ལས་གཉེན་པོ་སྐྱེས་པ་ཁོ་ནས་སྤངས་ཏེ། ཡིག་ཆར། སྒོམ་སྤང་རྣམས་སྤོང་ཚུལ་བཞི་ལས། གཉེན་པོ་སྐྱེས་པ་ཁོ་ནས་སྤོང་སྟེ།བདེན་པ་རྣམས་མངོན་སུམ་དུ་རྟོག་ཟིན་ཡིན་པས་དམིགས་པ་ཡོངས་སུ་ཤེས་་་་་་པས་ཀྱང་སྤོང་བ་མིན། ནས། དམིགས་པ་སྤངས་པས་ཀྱང་མ་ཡིན་པའི་ཕྱིར།ཞེས་གསུངས་པའི་ཕྱིར། ཁོ་ན་རེ། དེ་དག་གཉེན་པོ་སྐྱེས་པ་ཁོ་ནས་སྤངས་ཞེས་ཁོ་ན་སྨོས་པ་རྒྱ་ཆུང་ངམ་སྟེ། སྤོང་ཚུལ་བཞི་ག་དམིགས་པ་ཡོངས་སུ་ཤེས་པས་སྤོང་བར་སྔར་ཡིག་ཆ་ལས་རྒྱས་པར་བསྟན་པ་ལ་དེ་ཁོ་ནར་བཤད་ན་དེས་་་་་་་་་་་ 497 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཉམས་སོ་ཟེར་བ་ལ་དཔྱོད།མཐོང་སྤང་སྦངས་པའི་བྲལ་འབྲས་དྲུག་པོ་གང་རུང་ཡིན་ན་བཟོད་པའི་བྲལ་འབྲས་ཡིན་པས་ཁྱབ་པའི་ཕྱིར་ཟེར་ན། འདོད་ཉོན་སྤངས་པའི་ཕྱིར་མི་འོང་ཞུགས་པའི་རྒྱུད་ཀྱི་འདོད་པའི་མཐོང་སྤང་སྤངས་པའི་སྤངས་པ་ཡོངས་་་་་་་ཤེས་གསུམ་པོ་ཆོས་ཅན། བཟོད་པའི་བྲལ་འབྲས་ཡིན་པར་ཐལ། མཐོང་སྤང་སྤངས་པའི་དེ་དྲུག་པོའི་དང་བོ་སོགས་རིམ་བཞིན་ཡིན་པའི་ཕྱིར། འདོད་ན།དེ་མི་འཐད་པར་ཐལ། དེ་དག་ཆོས་བཟོད་ཀྱི་བྲལ་འབྲས་མིན་རྗེས་བཟོད་ཀྱི་བྲལ་འབྲས་མིན་པའི་ཕྱིར་ཟེར་བ་ལ། དེ་ཆོས་བཟོད་ཀྱི་བྲལ་འབྲས་ཟེར་ན། དེ་ཆོས་ཅན། མཐོང་ལམ་བར་ཆད་མེད་ལམ་གྱི་བྲལ་འབྲས་ཡིན་པར་ཐལ། དེའི་ཕྱིར། འདོད་མི་ནུས་ཏེ། མཐོང་ལམ་བར་ཆད་མེད་ལམ་གྱི་བྱེད་འབྲས་ཡིན་ལ་བྲལ་འབྲས་མ་ཡིན་པའི་མུ་ཡིན་པའི་ཕྱིར། དེར་ཐལ། དེའི་བྲལ་འབྲས་མིན་ཀྱང་བྱེད་འབྲས་ཡིན་པ་ནི་ཆགས་བྲལ་སྔོན་སོང་གི་ཕྱིར་མི་འོང་དང་རྒྱུད་གཅིག་ཏུ་གཏོགས་པ་དེས་མཐོང་ལམ་ལ་འཇུག་དུས་དེའི་རྒྱུད་ཀྱི་སྡུག་བསྔལ་ཆོས་་་་་་་་་བཟོད་ཀྱིས་དེའི་ཕྲ་རྒྱས་བཅུ་སྤངས་པར་བཤད་པས་བྱེད་འབྲས་ཡིན་དགོས་་་་་་་པས་སམ་སྟེ་ཡིག་ཆར་དེ་མཚུངས་སུ་གསུངས་པར་འདྲའོ་ཟེར། ཁོ་ན་རེ།ཆགས་བྲལ་སྔོན་སོང་གི་ཕྱིར་མི་འོང་ཞུགས་པའི་རྒྱུད་ཀྱི་འདོད་པའི་མཐོང་སྤང་་སྤངས་པའི་སྤངས་པ་ཡོངས་ཤེས་སོགས་བཟོད་པའི་བྲལ་པའི་འབྲས་བུ་མིན་པ་་་ནི་དཀའ་སྟེ། དེ་དག་མཐོང་སྤང་སྤངས་པའི་ཡོངས་ཤེས་དྲུག་པོའི་དང་བོ་སོགས་རིམ་བཞིན་ཡིན་པའི་ཕྱིར། ཁྱབ་སྟེ། རྩ་བར། དྲུག་བཟོད་འབྲས། ཞེས་་གསུངས་སོ། །ཁ་ཅིག དེ་ནི་གཙོ་བོའི་དབང་དུ་བྱས་ཟེར་ན། དེའང་འཐད་པར་མིན་སྙམ་སྟེ། གཞན་དུ་ན་འདོད་པའི་མཐོང་སྤང་སྤངས་པའི་སྤངས་པ་ཡོངས་ཤེས་གསུམ་པོ་འདས་ལམ་གྱིས་ཐོབ་པ་མིན་ཟེར་དགོས་རྒྱུ་ལ་དེའང་དེ་་་་་་ 498 ་

མཛོད་གནས་ལྔ་པ།དག་འཇིག་རྟེན་གྱི་ལམ་གྱི་བྲལ་འབྲས་ཀྱི་སྤངས་པ་ཡོངས་ཤེས་ཟེར་བར་འགྱུར་་སྙམ་སྟེ། དེ་དག་དེའི་བྲལ་འབྲས་མིན་པས་སོ་ཟེར་ན། གཞན་དག་ན་རེ།སྤངས་པ་ཡོངས་ཤེས་སོགས་འཇིག་རྟེན་པའི་ལམ་གྱི་བྲལ་འབྲས་ནི་སུས་ཀྱང་མི་་གཟུང་སྟེ། དེ་དག་འཕགས་ལམ་ཁོ་ནས་བྲལ་འབྲས་སུ་ཁས་ལེན་དགོས་པའི་ཕྱིར། དེར་ཐལ། རྩ་བར། ཐམས་ཅད་འཕགས་པའི་ལམ་གྱིས་ཡིན། །ཞེས་སོ་ཟེར། དྲུག་བཟོད་འབྲས་ཞེས་པའི་སྤངས་པ་ཡོངས་ཤེས་སོགས་བཟོད་པའི་འབྲས་བུ་གཙོ་ཆེ་ན་དེ་རང་ལྡོག་ནས་བཟོད་པའི་འབྲས་བུ་ཡིན་དགོས་པའི་ཕྱིར།དེར་ཐལ། གང་ཟག་གིས་གཟུགས་མཐོང་བ་དང་ཡུལ་ཅན་སོགས་སྤྱིར་ཁས་ལེན་པ་ནི་གཙོ་བོའི་དབང་དུ་བྱས་པས་ཡིན་པའི་ཕྱིར་ཟེར་བར་དཔྱད།གཟུགས་ཉོན་སྤངས་པའི་ཀུན་འབྱུང་ཆོས་ཤེས་པ་ལ་གཟུགས་ཀྱི་ཟག་པ་ཟད་པའི་ཡོངས་ཤེས་ཐོབ་མ་ཐོབ་དཔྱད་རྒྱུ་ཞིག་ཡོད་ཀྱང་རེ་ཞིག་བཞགགཟུགས་ཉོན་སྤངས་པའི་བཅུ་དྲུག་པ་ལ་ལམ་མཐོང་སྤང་སྤངས་པའི་ཡོངས་་་་་་་ཤེས་དང་ལྡན་པའི་ཕྱིར། མ་གྲུབ་ན། དེར་ཐལ། དེ་ལ་ལམ་མཐོང་སྤང་སྤངས་པའི་འགོག་བདེན་དང་ལྡན་པའི་ཕྱིར། འདོད་ན། གང་ཟག་དེ་ཆོས་ཅན།སྤངས་པ་ཡོངས་ཤེས་གསུམ་ཙམ་ལྡན་པར་ཐལ། དེའི་ཕྱིར། འོ་ན། འདོད་པའི་ཁམས་ལས་ཆགས་པ་དང་བྲལ་ནས། གཟུགས་ཀྱི་དེ་མ་བྲལ་བའི་འབྲས་བུ་གསར་ཐོབ་ལའང་ལམ་མཐོང་སྤང་སྤངས་པའི་སྤངས་པ་ཡོངས་ཤེས་ཐོབ་པར་་་་ཐལ། དེའི་ཕྱིར། འདོད་མི་ནུས་པར་ཁོ་ནར་ངེས་ཏེ། ཡིག་ཆར། འདོད་པའི་ཁམས་ལས་འདོད་ཆགས་དང་བྲལ། གཟུགས་ཀྱི་དེ་དང་མ་བྲལ་བར་འབྲས་བུ་གསར་དུ་ཐོབ་པ་དེའི་ཚེ་དེའི་རྒྱུད་ཀྱི་སྤངས་པ་ཡོངས་ཤེས་རྣམས་བསྡོམས་ནས་་ཐ་མའི་ཆ་མཐུན་སྤངས་པའི་སྤངས་པ་ཡོངས་ཤེས་གཅིག་ཏུ་བྱས་ཤིང་། ཞེས་གསལ་བོར་བསྟན་ཏོ། །ཁོ་ན་རེ། འདོད་ཉོན་སྤངས་པའི་བཅུ་དྲུག་པའི་རྒྱུད་ལ་་ 499 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལམ་མཐོང་སྤང་སྤངས་པའི་སྤངས་པ་ཡོངས་ཤེས་མེད་པར་དེའི་ཚེ་དེའི་འགོག་་་བདེན་ཀྱང་མེད་པར་ཐལ། དེའི་ཕྱིར། ཡང་ན་ལམ་མཐོང་སྤང་སྤངས་པའི་འགོག་བདེན་དེ་དུས་སུ་བཏང་བར་ཐལ། དེའི་ཕྱིར།ཁོ་ན་རེ། འདོད་ཁམས་ལས་འདོད་ཆགས་དང་བྲལ་བའི་བཅུ་དྲུག་པ་དེས་ཀྱང་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་གསར་དུ་རྙེད་པ་ན་དེས་བར་ཆད་མེད་ལམ་ལ་བསྟེན་པས་ཐོབ་པར་ཐལ། དེའི་ཕྱིར། འདོད་ན།དེ་འདྲའི་བཅུ་དྲུག་པ་ལམ་རྗེས་ཤེས་ཐོབ་མ་ཐག་པ་དེ་ཆོས་ཅན། འདོད་ཉོན་སྤངས་པའི་འགོག་བདེན་གསར་དུ་ཐོབ་པར་ཐལ། དེའི་ཕྱིར། འདོད་མི་ནུས་ཏེ།དེས་འདོད་ཉོན་སྤངས་པའི་འགོག་བདེན་དེའི་སྔ་རོལ་ནས་ཐོབ་པའི་ཕྱིར་ཏེ།དེས་འདོད་ཉོན་སྤངས་པའི་སོ་སྐྱེས་སྐབས་ནས་ཐོབ་པ་ཡིན་པའི་ཕྱིར་ཟེར་བ་ལ་ཅུང་ཞིག་སྤྲོས་སོ། །འདོད་ཉོན་སྤངས་པའི་བཅུ་དྲུག་པའི་རྒྱུད་ཀྱི་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་དེ་ཉེར་བསྡོགས་ཀྱི་བྲལ་འབྲས་ཟེར་་་ན། དེའང་མཐའ་གཅིག་ཏུ་འཐད་དཀའ་སྟེ། དེ་ལ་དངོས་གཞིའི་བྲལ་འབྲས་ཀྱང་ཡོད་པའི་ཕྱིར། དེར་ཐལ། དེ་ལ་དངོས་གཞིའི་བྱེད་འབྲས་ཡོད་པའི་ཕྱིར་ཟེར། ཁ་ཅིག དེས་དེ་འདྲའི་ཐ་མའི་ཆ་མཐུན་ལྔ་སྤངས་པའི་དེ་ཟག་མེད་ཀྱི་འབྲས་བུར་ཐལ། དགེ་སྦྱོང་ཚུལ་གྱི་འབྲས་བུ་ཡིན་པའི་ཕྱིར། ཁྱབ་སྟེ། དགེ་སྦྱོང་ཚུལ་ནི་དྲི་མེད་ལམ། །ཞེས་གསུངས་པས་སོ། །ཁ་ཅིག ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་ཐོབ་མ་ཐག་པའི་གང་ཟག་ཡིན་ན་ཉེར་་་་་་་་་་་་བསྡོགས་ཀྱི་བྲལ་འབྲས་སུ་གྱུར་བའི་སྤངས་པ་ཡོངས་ཤེས་ཐོབ་མ་ཐག་པ་ཡིན་་་་་པས་ཁྱབ་པའི་ཕྱིར་ན། ལ་ལ་ན་རེ། དེ་མི་འཐད་པར་ཐལ། དེའི་སྔ་རོལ་སྡུག་ཀུན་མཐོང་སྤང་སྤངས་པའི་སྤངས་པ་ཡོངས་ཤེས་དེ་ཉེར་བསྡོགས་ལ་བརྟེན་་་་་་་ནས་ཐོབ་པ་ཡིན་པའི་ཕྱིར། དེར་ཐལ། འདོད་ཉོན་སྤངས་པའི་ཀུན་འབྱུང་ཆོས་500 ་

མཛོད་གནས་ལྔ་པ།ཤེས་པ་དེས་སྤངས་པ་ཡོངས་ཤེས་གཅིག་ཀྱང་མ་རྙེད་པ་ཡིན་ཟེར་མི་རུང་བའི་་་་ཕྱིར་ཏེ། དེ་འདྲའི་བཅུ་དྲུག་པ་དེས་འདོད་ཉོན་སྤངས་པའི་ཡོངས་ཤེས་རྙེད་པའི་རྒྱུ་མཚན་ལས་སོ་ཟེར། ཡང་ན་ཆོས་ཉིད་ཀྱི་དངོས་གཞི་ཐོབ་མ་ཐག་པའི་གང་ཟག་དེས་ཉེར་བསྡོགས་ཀྱི་བྲལ་འབྲས་སུ་གྱུར་བའི་སྤངས་པ་ཡོངས་ཤེས་་་་་་ཐོབ་ཟེར་ན། དེའང་མཁས་པ་ཁ་ཅིག་གིས་དེར་དཀའ་སྟེ། དེ་དུས་སུ་དེས་ཉེར་བསྡོགས་མ་ཐོབ་ལ་དངོས་གཞི་ཐོབ་པར་འདྲ་བའི་ཕྱིར་ཟེར་བ་ལའོ། །ཁོ་ན་རེ། འདོད་ཉོན་སྤངས་པའི་ཕྱིར་མི་འོང་གི་འབྲས་བུ་ལས་ཉམས་མ་ཐག་པ་དེ་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་ཉམས་མ་་་་་་་ཐག་པ་ཡིན་པར་ཐལ། དེའི་ཕྱིར། འདོད་ཉོན་སྤངས་པའི་བྲལ་འབྲས་དེ་འ།ས་ཉམས་ཁ་མ་དེ་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་ཉམས་ཁ་་་་མ་ཡིན་པར་ཐལ། དེའི་ཕྱིར། འོ་ན་དགྲ་བཅོམ་པ་ལའང་དེར་ཐལ། དེའི་ཕྱིར།འདོད་ན། འགྲེལ་བ་འགའ་ལས་སྣ་ཚོགས་སུ་བསྟན་པས་དཔྱད་གཞི་ཡོད་ཟེར་རོ། །ཁ་ཅིག ཐ་མའི་ཆ་མཐུན་ལྔ་ཙམ་སྤངས་པའི་བཅུ་དྲུག་པ་ལ་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་དང་། ལམ་མཐོང་སྤང་སྤངས་པའི་སྤངས་པ་ཡོངས་ཤེས་གཉིས་ཡོད་ཅེ་ན། འོ་ན། དེ་ལ་འཇིག་རྟེན་པའི་ལམ་གྱི་བྲལ་འབྲས་དང་འཇིག་རྟེན་ལས་འདས་པའི་ལམ་གྱི་བྲལ་འབྲས་གཉིས་དང་་་་་་་ལྡན་པར་ཐལ། དེའི་ཕྱིར། འདོད་ན། དེའི་རྒྱུད་ཀྱི་ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་དེ་འཇིག་རྟེན་པའི་ལམ་གྱི་བྲལ་འབྲས་སུ་འོས་མེད་་་་་ཀྱིས་འགྲུབ་པར་ཐལ། བཤད་ཚུལ་སོགས་དེའི་ཕྱིར། འདོད་ན། དེས་དེ་དག་གི་རྒྱུད་ཙམ་ལ་འཇིག་རྟེན་པའི་ལམ་གྱི་བྲལ་འབྲས་དང་། འཇིག་རྟེན་ལས་འདས་པའི་བྲལ་འབྲས་གཉིས་དང་ལྡན་པར་ཐལ། དེའི་ཕྱིར། འདོད་མི་ནུས་ཏེ།501 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཅིག་དང་། ཞེས་སོ་ཟེར་བ་ལའོ། །ཁ་ཅིག དངོས་གཞིའི་བྲལ་འབྲས་སུ་གྱུར་བའི་མཐོང་སྤང་སྤངས་པའི་སྤངས་པ་ཡོངས་ཤེས་ཡོད་སྙམ་སྟེ། ཆགས་བྲལ་སྔོན་སོང་གི་བཅུ་དྲུག་པ་ལ་ཡོད་པའི་ཕྱིར།རྟོགས་ལྡན་ཆེན་པོ་ལ་ལས། འོ་ན། འདོད་པ་ལ་ཆགས་བྲལ་སྔོན་སོང་གི་བཅུ་དྲུག་པ་ལ་མཐོང་སྤང་སྤངས་པའི་སྤངས་པ་ཡོངས་ཤེས་དང་འདོད་པའི་་སྒོམ་སྤང་སྤངས་པའི་སྤངས་པ་ཡོངས་ཤེས་གཉིས་ཙམ་ཡོད་པར་ཐལ། དེའི་ཕྱིར། འདོད་མི་ནུས་ཏེ། ཐ་མའི་ཆ་མཐུན་ལྔ་སྤངས་པའི་སྤངས་པ་ཡོངས་ཤེས་དང་མཐོང་སྤང་སྤངས་པའི་སྤངས་པ་ཡོངས་ཤེས་གཉིས་སྡོམ་པའི་ཕྱིར་ཏེ།ཡིག་ཆར། བསྡོམས་ནས་ཐ་མའི་ཆ་མཐུན་སྤངས་པའི་ཡོངས་ཤེས་གཅིག་ཏུ་བྱས་ཤིང་། ཞེས་སོ། །ཁོ་ན་རེ། དེ་འདྲའི་སྡོམ་པའི་ཡོངས་ཤེས་གཅིག་པོ་ཆོས་ཅན། ཁྱོད་བཟོད་པའི་བྲལ་འབྲས་མིན། འཇིག་རྟེན་པའི་ལམ་གྱི་བྲལ་འབྲས་མིན་པའི་ཕྱིར། དང་བོ་དེར་ཐལ། ཐ་མའི་ཆ་མཐུན་ལྔ་སྦངས་པའི་སྤངས་པ་ཡོངས་ཤེས་བཟོད་པའི་བྲལ་འབྲས་ཡིན་དོན་མེད་པའི་ཕྱིར་ཟེར། ཕྱི་མ་དེར་ཐལ། དེ་འཇིག་རྟེན་པའི་ལམ་གྱི་བྲལ་འབྲས་མ་ཡིན་པར་ཐལ། གོང་མའི་མཐོང་སྤང་སྤངས་པའི་དེ་འཇིག་རྟེན་པའི་ལམ་གྱི་བྲལ་འབྲས་མ་ཡིན་པའི་ཕྱིར།ཞེ་ན། དེས་ན་དཔྱད་པའི་རྣམ་གྲངས་ཆེས་ཆེ་བར་མང་བས་བློ་ལྡན་དག་གིས་མི་ཉམས་པར་བརྩོན་པ་ཆུ་བོའི་རྒྱུན་བཞིན་དུ་བརྟེན་ཏེ་བསྟན་པ་རིན་ཆེན་་་་་་་་གསལ་བའི་སྒྲོན་མེ་རུ་འཛིན་པ་གསོལ་བ་རྩེ་གཅིག་ཏུ་བཏབ་པོ། །སྨྲས་པ།གང་གི་མཁྱེན་རབ་ནམ་མཁའི་ནོར་བུ་ཡིས། །ལེགས་བཤད་ཡིད་འོང་སྦྲང་རྩིའི་དཔལ་སྟེར་ཞིང་། །གསེར་སྦྱངས་བཙོ་མའི་འོད་ཟེར་རབ་འབར་བས། །འདབ་སྟོང་པད་མའི་རྫིང་བུར་རབ་རྟུ་རྒྱས། །502 ་

མཛོད་གནས་ལྔ་པ།སྡེ་སྣོད་ནོར་བུའི་རིན་ཆེན་རབ་འབར་བས །དཔྱོད་ལྡན་འདབ་བརྒྱའི་མཛེས་བྱེད་རྨད་བྱུང་སྟེ། །ཤིན་ཏུ་དཀར་བའི་ལས་ལ་འདིར་བརྩོན་ཞིང་། །རྣམ་མང་མཁས་པའི་དགའ་སྟོན་རྒྱས་པར་ཤོག །ཅེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་ལྔ་བའི་སྐོར་་་་་་་་་་བཤད་པའོ། ། ་

༄ཁྱོ། །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་དྲུག་པ་བཞུགས་སོ། །གང་གི་རྒྱུད་པའི་ཡིད་བཞིན་ནོར་བུའི་ཕྲེང་ཚོགས་འདབ་མ་རྒྱས།།མཛེས་སྡུག་ཡིད་འཕྲོག་དཀར་གསལ་པད་མ་དཀར་བོའི་གནས་ཀྱི་རྒྱན།།ངོ་མཚར་འདོད་དགུའི་གཏེར་ཆེན་རྗེ་བཙུན་ཡབ་ཡུམ་མཆོག་རྣམས་ཀྱིས།།མཁས་པ་མགུ་བའི་སྙན་པའི་སྙིང་བོའི་མཆོག་རྣམས་ངག་སྩོལ་ཅིག།དེ་ཡང་དོགས་སློང་བཀོད་པའི་དགོས་པ་རྒྱ་ཆེར་འགྲུབ་ན་གཞུང་དོན་་་་ལ་མིག་ལྟར་འགྱུར་བ་མཁས་མང་དག་གི་གསུང་མཆོག་ཏུ་གྱུར་བར་རིག་པས།དཔྱོད་ལྡན་ལ་ལས། སྒོམ་ལམ་ལ་ཟག་བཅས་ཟག་མེད་གཉིས་ཡོད་ཅེ་ན། བླ་མ་ཁྲི་འཛིན་པ་ན་རེ། དེ་ཡང་འཐད་པར་འཛིན་དཀའ་སྟེ། ཟག་བཅས་སྒོམ་ལམ་སྒོམ་ལམ་དུ་འགྱུར་བའི་ཕྱིར། ཁྱབ་སྟེ། ཟག་བཅས་སྒོམ་ལམ་དེ་སྒོམ་ལམ་དུ་སུས་ཀྱང་མི་འདོད་བར་འདྲ་བའི་ཕྱིར་ཏེ། དེ་ལ་ལམ་བདེན་གྱིས་ཁྱབ་པ་ཡིག་504 ་

མཛོད་གནས་དྲུག་པ།ཆ་ལྟར་རོ་ཟེར། ཁོ་ན་རེ། དེ་འཐད་པར་ཆེར་མི་མཐོང་སྟེ། རྩ་བར། སྒོམ་པའི་ལམ་ནི་རྣམ་གཉིས་ཏེ། །མཐོང་བ་ཞེས་བྱ་ཟག་པ་མེད། །ཅེས་སོ་ཞེ་ན། གཞན་ཡང་དེར་ཐལ། མཐའ་དཔྱོད་ལས། བདེན་པ་མངོན་སུམ་དུ་མཐོང་ཟིན་སྒོམ་པར་བྱེད་པའི་ཆ་ནས་བཞག་པའི་ཡེ་ཤེས་དེ་སྒོམ་ལམ་གྱི་ངོ་བོ་དང་། ཞེས་དང་།མཆིམས་མཛོད་ལས། སྒོམ་པའི་ལམ་ནི་ཟག་བཅས་ཟག་མེད་རྣམ་པ་གཉིས་ཡིན་ཏེ། ཞེས་སོ་ཟེར་བ་ལ། ཁོ་ན་རེ། སྒོམ་ལམ་ལ་ཟག་བཅས་ཟག་མེད་གཉིས་ཡོད་པར་འདོད་པ་ནི་མངོན་པའི་གཞུང་གི་དོན་ལ་མིག་མ་ཕྱེ་བ་ཡིན་ཏེ། རྩ་བར་འདས་ལམ་གྱིས་ཁྱབ་པར་བསྟན་པའི་ཕྱིར། རྟགས་མ་གྲུབ་ན། དེར་ཐལ།མཐོང་སྒོམ་མི་སློབ་ལམ་ལ་དགུ། །གསུམ་ཡིན་གསུམ་ནི་དྲི་མ་མེད། །ཅེས་པས་སོ་ཞེ་ན། ཁོ་ན་རེ། དེ་ཡང་ཁྱབ་པར་འཛིན་པ་ནི་མངོན་པའི་འགྲེལ་བ་དག་ལ་དཔྱད་པ་མ་བྱས་པའི་རྟགས་མངོན་གསལ་ཡིན་པར་འདྲ་སྟེ། ཡིག་ཆར། བདེན་པ་མངོན་སུམ་དུ་མཐོང་ཟིན་སྒོམ་པར་བྱེད་པའི་ཆ་ནས་བཞག་པའི་ཡེ་ཤེས་དེ་་་་སྒོམ་ལམ་གྱི་ངོ་བོ་དང་། དེ་ལ་སྒྲས་བརྗོད་ཀྱིས་དབྱེ་ན་གཉིས་ཡོད་དེ། ཟག་བཅས་འཇིག་རྟེན་པའི་ལམ་གོམས་པར་བྱེད་པའི་འཇིག་རྟེན་པའི་སྒོམ་ལམ་་་་་་་དང་། ཟག་མེད་བདེན་པ་མངོན་སུམ་དུ་རྟོགས་ཟིན་གོམས་པར་བྱེད་པའི་སྒོམ་ལམ་གཉིས་ཡོད་པའི་ཕྱིར། ཞེས་སོ་ཟེར། ཁ་ཅིག དེ་ནི་སྒོམ་ལམ་གྱི་དབྱེ་བ་དངོས་བསྟན་པ་ནི་མིན་པར་འདྲ་སྟེ། དེ་ནི་སྡུག་བདེན་དང་སྡུག་བསྔལ་གྱི་ཁྱད་ཕྱེས་པ་ལྟར་དང་ཡིག་ཆར་ཡང་སྒྲས་བརྗོད་སྦྱར་བས་ཀྱང་ངོ་ཞེ་ན། ཁ་ཅིགཟག་བཅས་སྒོམ་ལམ་དེ་གཉེན་པོ་ཞེས་བཤད་དུ་མེད་པར་ཐལ། ཁྱེད་ཀྱི་ཞེ་འདོད་རིགས་པའི་ཕྱིར། གཞན་དག་ན་རེ། དེ་ལ་གཉེན་པོ་མེད་པར་འདྲ་སྟེ།མཐོང་ལམ་ལ་ཟག་མེད་ཀྱིས་ཁྱབ་པར་འཛིན་པ་ནི་ཁམས་གསུམ་གྱི་གཉེན་པོ་་་་་ཡིན་པས་ཤེས་པའི་ཕྱིར། དེར་ཐལ། ཡིག་ཆར། མཐོང་ལམ་ནི་ཟག་མེད་འདས་505 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལམ་ཁོ་ན་ཡིན་ཏེ། ཁམས་གསུམ་གྱི་གཉེན་པོ་ཡིན་པའི་ཕྱིར། ཞེས་པས་བརྟག་ན་ཟག་བཅས་སྒོམ་ལམ་ལ་གཉེན་པོ་མེད་པར་འདྲ་བའི་ཕྱིར་ཟེར་ན། ཁོ་ན་རེ།འཇིག་རྟེན་པའི་སྒོམ་ལམ་ལ་གཉེན་པོ་མེད་པ་ནི་རྣམ་པ་ཀུན་ཏུ་མི་རིགས་ཏེ།དེ་དག་ལ་འདོད་པ་དང་གཟུགས་ཉོན་སོགས་ཀྱི་གཉེན་པོ་ཡོད་པར་མངོན་་་་་་་་་གསལ་ཡིན་པའི་ཕྱིར་ཏེ། དེས་འདོད་གཟུགས་ཀྱི་ཉོན་མོངས་སྤོང་བར་ཤེས་པའི་ཕྱིར་ཟེར་བ་ལ། ཁོ་ན་རེ། དེ་ལྟར་སྣང་ཡང་ཡིག་ཆས་མཐོང་ལམ་ཟག་མེད་དུ་སྒྲུབ་པའི་རྒྱུ་མཚན་ལ་བརྟག་ན་དེ་ཟག་མེད་ཡིན་མིན་ཁམས་གསུམ་གྱི་གཉེན་པོ་ཡིན་པས་བྱས་པར་འདྲ་བའི་ཕྱིར་ཏེ། དེ་ཉིད་ལས། མཐོང་ལམ་ནི་ཟག་མེད་འདས་ལམ་ཁོ་ན་ཡིན་ཏེ། ཁམས་གསུམ་གྱི་གཉེན་པོ་ཡིན་པའི་ཕྱིར། ཞེས་གསལ་པར་མཛད་པར་བྱས་སོ། །ཁོ་ན་རེ། མཐོང་ལམ་ལ་ཁམས་གསུམ་གྱི་གཉེན་པོས་ཁྱབ་པས་ཡིན་ནམ་ཡོད་པ་ཙམ་གྱིས་བཤད་ཅེ་ན། དེ་ནི་ཁམས་གསུམ་ཅི་རིགས་ཀྱི་གཉེན་པོ་མཐོང་ལམ་འགའ་རེ་ཡོད་པས་ཡིན་ཟེར་ནའང་དེ་་བས་ཀྱང་སྒོམ་ལམ་ཟག་བཅས་ལ་གཉེན་པོར་བསྒྲུབ་སླ་བར་བཤད་དེ། འདོད་ཉོན་སྤོང་བའི་སོ་སྐྱེས་དག་གིས་གཉེན་པོ་གང་ཡང་མེད་པར་འདོད་ཉོན་སྤངས་་པར་གཞན་དག་གིས་ཀྱང་མི་འདོད་པར་མངོན་གསལ་ལོ་ཟེར།ཡང་ལམ་རིམ་པས་སྐྱེས་ན་སོ་སྐྱེས་ཚོགས་སྦྱོར་ལས་འདས་པས་ལམ་་་་་་་གོང་མར་སོང་བ་ནི་བདེན་པ་མངོན་སུམ་དུ་རྟོགས་པའི་ལམ་གྱིས་ཁྱབ་པར་དེ་་་་དག་ཇི་ལྟར་མངོན་རྟོགས་རིམ། །ཞེས་གསལ་བར་རྟོགས་ལྡན་ལ་ལས་ཟེར་ཞིང་།རང་འགྲེལ་ལས། ཅིའི་ཕྱིར་ཟག་པ་མེད་པ་ཁོ་ན་ཡིན་གྱི། ཞེས་པ་ལ་བརྟག་ན་ཚོགས་སྦྱོར་ལས་གཞན་པའི་ལམ་ལ་འདས་ལམ་གྱིས་ཁྱབ་པར་འདྲ་ཟེར་རོ། །གཞན་ཡང་། སྒོམ་ལམ་ལ་ཟག་བཅས་བསྟན་ན་ཚོགས་སྦྱོར་ལས་གཞན་མེད་པར་འདྲ་སྟེ། སྦྱོར་ལམ་གྱི་སྐབས་སུ་བདེན་པ་ཅི་རིགས་ལ་གོམས་པ་ཡང་ཡང་་ 506 ་

མཛོད་གནས་དྲུག་པ།སོང་ཞིང་སྒོམ་ལམ་གྱི་སྐབས་སུ་མངོན་སུམ་དུ་མ་གྱུར་བ་དྲི་བཅས་སུ་འདུས་ན་་་སྦྱོར་ལམ་ལས་སྒོམ་བྱུང་གིས་གོམས་པ་ལྷུར་ལེན་བྱས་པ་དོན་མེད་དུ་ཐལ་བས་་་་སོ་ཟེར་བ་ལ། ཁོ་ན་རེ། གོང་སྨོས་ལྟར་རྩ་བར་སྒོམ་པའི་ལམ་ནི་རྣམ་གཉིས་ཏེ།ཞེས་པ་དོན་མེད་ཁོ་ནར་ཐལ། ཁྱོད་ཀྱིས་རང་ལུགས་བརྗོད་ཚུལ་དེའི་ཕྱིར་ཟེར་རོ། །གཞན་ཡང་། སྒོམ་ལམ་ལ་འདས་ལམ་གྱིས་ཁྱབ་པར་བརྗོད་ན། དཔྱད་པར་བྱ་བ་འདི་ལྟར་ཏེ། ཟག་བཅས་སྒོམ་ལམ་ནི་སྒོམ་ལམ་དུ་ངེས་པར་རིགས་པའི་ཕྱིར། དེར་ཐལ། དེའི་སྤང་བྱ་ནི་སྒོམ་སྤང་དུ་ངེས་པའི་གོ་སླ་བའི་ཕྱིར་ཟེར་ནས། ཡང་ན། ཅི་ཡང་མེད་མན་ཆད་ཀྱི་ཟག་བཅས་དག་ཀྱང་སྒོམ་སྤང་མིན་པར་ཐལ། དེའི་གཉེན་པོ་སྒོམ་ལམ་མ་ཡིན་པའི་ཕྱིར། དེ་དག་སྒོམ་སྤང་ཡིན་པར་གཞུང་ལུགས་རབ་འབྱམས་མཐའ་མེད་དུ་བརྗོད་ཀྱང་ཐམས་ཅད་ལ་རླུང་་་་ལྟར་གྲགས་པས་སོ། །དེས་ན་དེ་སྒོམ་སྤང་དུ་བྱས་ན་དེའི་གཉེན་པོ་ལ་སྒོམ་ལམ་ནི་རྣམ་པ་ཀུན་ཏུ་སྒྲུབ་སླ་བས་སོ་ཞེ་ན། ཁོ་ན་རེ། འདོད་གཟུགས་དག་གི་མཐོང་སྤང་སོགས་སྒོམ་སྤང་དུ་བྱེད་ན་དེའི་གཉེན་པོ་སྒོམ་ལམ་ནི་ཁས་མི་ལེན་་་་པར་འོས་མེད་དེ། དེ་སྒོམ་སྤང་ཞེས་པའི་མིང་ཐོབ་ཚུལ་གཞན་མེད་པའི་ཕྱིར།ཡང་ན་འཇིག་རྟེན་པའི་སྒོམ་ལམ་གྱི་སྤང་བྱ་ཡིན་པས་སྒོམ་སྤང་དུ་བྱེད་ན་་་་་་་་་་འདོད་པའི་སྒོམ་སྤང་གི་ཆགས་རྒྱལ་སོགས་ཀྱང་མཐོང་སྤང་དུ་བྱེད་པ་ལ་ཉེས་པ་ཅི་ཡང་མེད་པར་ཐལ། དེ་མཐོང་སྤང་ཡིན་ཀྱང་རང་གི་གཉེན་པོ་མཐོང་ལམ་ཡིན་མི་དགོས་པའི་ཕྱིར་ཟེར། ཡང་ན་འཇིག་རྟེན་པའི་ལམ་གྱི་སྤང་བྱའི་ཟག་བཅས་སོགས་སྒོམ་སྤང་མིན་ཞེ་ནའང་དཀའ་སྟེ། གཞན་དུ་ན་འདོད་པའི་ཟག་བཅས་ཀུན་སྒོམ་སྤང་མིན་པར་ཐལ་བས་སོ། །དེ་སྒོམ་སྤང་ཡིན་ཟེར་བ་ལ་ཡང་དཀའ་སྟེ། དེ་འདྲའི་འཇིག་རྟེན་པའི་ལམ་དང་ལམ་དུ་མ་ཞུགས་པའི་རྒྱུད་ཀྱི་507 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇིག་རྟེན་པའི་ལམ་དག་སྒོམ་ལམ་དུ་ཐལ་བས་སོ་ཞེ་ན་རྟོགས་ལྡན་རྣམས་ཀྱིས་དཔྱད་པའི་གནས་བཅས་སོ། །གཞན་ཡང་ཁྱོད་མཐོང་སྤང་སྒོམ་སྤང་ཡིན་མིན་རིམ་བཞིན་རང་གི་་་་་་་་གཉེན་པོ་མཐོང་ལམ་དང་སྒོམ་ལམ་དུ་འཇོག་མི་འཇོག་ལ་བཤད་པར་ཐལ སྔ་མའི་རྒྱུ་མཚན་སོགས་དེའི་ཕྱིར། འདོད་ན། འདོད་ཉོན་སྤངས་པའི་སོ་སྐྱེས་དང་རྒྱུད་གཅིག་པའི་རྒྱུད་ཀྱི་འདོད་པའི་སྡུག་བསྔལ་མཐོང་སྤང་གི་ཕྲ་རྒྱས་དག་ཆོས་་ཅན། མཐོང་སྤང་མ་ཡིན་པར་ཐལ། རང་གི་གཉེན་པོ་མཐོང་ལམ་མ་གྲུབ་པའི་ཕྱིར། དེར་ཐལ། དེའི་གཉེན་པོ་མཐོང་ལམ་སྐྱེ་འཕགས་གང་གི་རྒྱུད་ལ་མེད་པའི་ཕྱིར། དེས་ན་དེ་མཐོང་སྤང་ཡིན་པའི་གནས་སུ་འཇོག་དཀའོ་ཟེར་ན། ཁོ་ན་རེ། འཇིག་རྟེན་པའི་སྒོམ་ལམ་དེ་གཉེན་པོར་འཇོག་དཀའ་སྟེ། དེ་མཐའ་གཅིག་ཏུ་དོར་བྱ་ཡིན་པས་གཉེན་པོར་འཇོག་མི་རིགས་པའི་ཕྱིར་ཟེར་བ་ལ། དེ་དོར་བྱའམ་སྤང་བྱ་ནི་ངེས་པར་སེམས་ཏེ། དེ་གཉེན་པོ་ཡིན་ན་གཟུགས་སོགས་ལ་ཟག་པ་རྒྱས་པར་འགྱུར་དོན་མེད་པའི་ཕྱིར། དེ་གཟུགས་མེད་དང་གཟུགས་ཀྱི་ཟག་པ་རྒྱས་པར་འགྱུར་བར་བྱེད་པ་ནི་གོར་མ་ཆག་སྟེ། མཆིམས་མཛོད་ལས།འཇིག་རྟེན་པའི་སྒོམ་ལམ་ཟག་བཅས་ཀྱི་བསམ་གཏན་གཟུགས་མེད་ལ་ཟག་པ་་་རྒྱས་པར་འགྱུར་བའི་ཕྱིར་དང་། ཞེས་གསུངས་པ་ལ་བརྟག་ན་སྒོམ་ལམ་ལ་ཟག་བཅས་ཟག་མེད་གཉིས་འཇོག་རིགས་པའི་ཕྱིར། དེར་ཐལ།མངོན་པའི་རྒྱན་རང་ལས། སྒོམ་ལམ་ལ་སྐྱེ་འཕགས་གཉིས་ཀྱི་ལམ་བཞག་པར་མཐོང་སྒོམ་གཉིས་ཀྱི་ཁྱད་རྒྱ་ཆེར་ཕྱེས་པར་གོ་ནུས་པའི་ཕྱིར། དེར་ཐལ། དེ་ཉིད་ལས། མཐོང་སྒོམ་གཉིས་ཀྱི་ཁྱད་པར་ནི་མང་སྟེ། ངོ་བོ་ལས་ནི་ཟག་མེད་ཁོ་ན་དང་། ཟག་བཅས་ཟག་མེད་གཉིས་ཀ་དང་། ཞེས་པ་ནས། རྒྱུད་ལས་འཕགས་པ་ཁོ་ན་དང་། སྐྱེ་འཕགས་གཉིས་ཀ་དང་། ཞེས་པས་བཤད་བདེ་བར་གནང་ངོ་ཞེ་ན། ཁ་ཅིག་ 508 ་

མཛོད་གནས་དྲུག་པ།ཕྱི་རོལ་བའི་རྒྱུད་དག་ལའང་སྒོམ་ལམ་ཡོད་པར་ཐལ། འདོད་ཉོན་སྤངས་པ་ཡོད་པས་དེའི་འཇིག་རྟེན་པའི་ཞི་རགས་རྣམ་ཅན་དེ་སྒོམ་ལམ་ཡིན་པའི་ཕྱིར།དེར་ཐལ། སྒོམ་ལམ་སྐྱེ་འཕགས་གཉིས་ཀྱི་རྒྱུད་ཀྱིས་བསྡུས་པས་རིགས་པའི་ཕྱིར་ཟེར། གོང་དུ་འདོད་ན། དེ་འདྲའི་ཕྱི་རོལ་བ་ཆོས་ཅན། ལམ་ཞུགས་སུ་ཐལ། རང་རྒྱུད་ལ་སྒོམ་ལམ་ཞུགས་ཟིན་པའི་ཕྱིར་ཟེར་བ་ལའོ། །དཔྱོད་མཁན་གཞན་ན་རེ། སྒོམ་ལམ་སོ་སྐྱེས་རྒྱུད་དག་ལ་འཇོག་པ་ནི་ཀུན་མཁྱེན་བླ་མའི་དགོངས་པ་མི་འགྲོ་བར་སྙམ་སྟེ། མཐའ་དཔྱོད་ལས། བདེན་པ་མངོན་སུམ་དུ་མཐོང་ཟིན་སྒོམ་པར་བྱེད་པའི་ཆ་ནས་བཞག་པའི་ཡེ་ཤེས་དེ་སྒོམ་ལམ་གྱི་ངོ་བོ་་་དང་། དེ་ལ་སྒྲས་བརྗོད་ཀྱིས་དབྱེ་ན། གཉིས་ཡོད་དེ། ཞེས་མཐར་གཏུགས་པས་དཔྱད་པར་བྱས་པས་འཇིག་རྟེན་པའི་སྒོམ་ལམ་སྒོམ་ལམ་དུ་འགྲོ་བར་མ་་་་་བསྟན་པའི་ཕྱིར། སྔར་སྒྲས་ཟིན་པ་ལྟར་འཇིག་རྟེན་པའི་སྒོམ་ལམ་སྒོམ་ལམ་དུ་བཤད་པ་མིན་པར་ཡིག་ཆར་རྒྱས་པར་བཤད་པས་ཡིག་ཆའི་རང་ལུགས་ཡིན་པ་་འདྲ་བ་ཞིག་སྣང་ངོ་ཞེ་ན་དཔྱད་པར་བྱ་དགོས་སོ། །ཁ་ཅིག རིགས་པས་བརྟག་པར་བྱས་ན་མཐོང་སྒོམ་གྱི་ལམ་གང་རུང་ལ་ཟག་མེད་འདས་ལམ་གྱིས་་་་་ཁྱབ་པར་འགྲུབ་སྙམ་སྟེ། གོང་མ་ལྟར་དེ་གཉིས་ཀྱི་རྒྱུན་དུ་གྱུར་བའི་སྦྱོར་ལམ་ཞིག་ངེས་པས་དེ་ཡང་ཡང་གོམས་པར་བྱས་པས་མཐོང་སྒོམ་ཅི་རིགས་སུ་གྱུར་་་་་བར་སླ་བས་རིགས་ལ། དེས་ན་དེ་དག་འདས་ལམ་ཟག་མེད་དུ་མ་གྱུར་བ་ཞིག་མེད་པའི་ཕྱིར། ཁ་ཅིག མཐོང་ལམ་སྒོམ་ལམ་དུ་འགྱུར་ངེས་པས་ཁྱབ་པར་འཛིན་རིགས་ཏེ། དེ་ལྟར་མིན་ན་བཅུ་དྲུག་པའི་ཚེ་མཐོང་ལམ་སྔ་མ་དག་གཏོང་དགོས་པ་མིན་པར་འགྱུར་བས་སྐྱོན་གནས་ལ། དེ་ལྟར་དུ་མཐོང་ལམ་སྒོམ་ལམ་དུ་འགྱུར་བར་ངེས་སོ་ཞེ་ན། འོ་ན། མཐོང་ལམ་སྡུག་བསྔལ་ཆོས་བཟོད་དེ་ལམ་རྗེས་ཤེས་སུ་འགྱུར་བ་ཁས་ལེན་རིགས་པར་ཐལ། དམ་བཅའ་དེའི་ཕྱིར་ཟེར་ན་་ 509 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཤིན་ཏུ་མི་འཐད་པར་སྔར་བརྩད་ཡོད་དོ། །གོང་གི་དཔྱད་ཚུལ་ལ་མཁས་པ་དར་མིང་ཅན་གྱིས་ལན་འདི་ལྟར་བྱ་སྟེ། སྒོམ་ལམ་ལ་སྦྱོར་ལམ་གྱི་རྒྱུན་ཡིན་པར་བརྟག་དགོས་ཀྱང་ལམ་ལྔའི་ནང་ཚན་གྱི་སྒོམ་ལམ་ལ་སྦྱོར་ལམ་གྱི་རྒྱུན་་་་་་་་དགོས་ཀྱང་དེ་ཟག་མེད་འདས་ལམ་གྱིས་ཁྱབ་པར་འཛིན་དཀའ་སྟེ། གྲུབ་མཐའ་གོང་འོག་ཀུན་ལ་དེ་ཟག་བཅས་ཀྱི་སྒོམ་ལམ་ཡོད་པར་འདོད་སྙམ་མོ་ཟེར།ཁོ་ན་རེ། མཐོང་ལམ་སྐྱེ་བའི་འོག་ཏུ་གང་ཟག་གཅིག་གི་རྒྱུད་ལ་བདག་མེད་རྣམ་ཅན་གྱི་སྒོམ་ལམ་ཞིག་འཛིན་རིགས་པར་ཐལ། དམ་བཅའ་དེའི་ཕྱིར།འདོད་ན། གང་ཟག་དེའི་རྒྱུད་ལ་བདག་མེད་ངེས་པའི་འདས་ལམ་ཟག་མེད་ཀྱི་སྒོམ་ལམ་ཞིག་དང་ཟག་བཅས་ཀྱི་སྒོམ་ལམ་གཉིས་ཡོད་པར་ཐལ། དམ་བཅའ་དེའི་ཕྱིར། འདོད་ན། དེ་གཉིས་སྔར་སྦྱོར་ལམ་གྱི་གནས་སྐབས་སུ་གོམས་པར་ཁྱད་ཡོད་པས་མིན་གཞན་གང་ཡང་མིན་པའི་ཕྱིར་ན་དཀའ་སྟེ། གང་ཟག་གཅིག་པོ་དེའི་རྒྱུད་ལ་བློ་དེ་འདྲ་གཉིས་འཇོག་དཀའ་བའི་ཕྱིར་ཟེར་ན་ལུགས་་་་་འདིར་དཔྱད་པར་བྱ་བ་མང་བས་མཐའ་དཔྱད་པར་གལ་ཆེ་བར་གསུངས་སོ། །བདེན་པ་བཞིའི་ངོ་བོ་སྔར་བཤད་ཟིན་པ་ནི་བདེན་པ་དག་ནི་བཞིར་་་་་་བཤད་དོ། །ཞེས་པས་ཀྱང་ངོ་། །ཁ་ཅིག སྔར་བདེན་བཞིའི་ངོ་བོ་ཙམ་ལས་མ་གསུངས་པར་ཐལ། གཞན་ཕྱོགས་པའི་འདོད་ཚུལ་བཀག་ནས་མཐའ་རྒྱས་པར་མ་དཔྱོད་པའི་ཕྱིར། དེར་ཐལ། འདིར་བྱིས་པ་ཁ་ཅིག་གིས་སྡུག་བསྔལ་བདེ་བ་དང་ཀུན་འབྱུང་དེའི་རྒྱུ་དང་འགོག་པ་མ་ཞི་བ་དང་། ལམ་ལ་ལམ་མ་ཡིན་པ་དང་ལོག་འཛིན་འགའ་ཞིག་ལམ་དུ་འཛིན་པར་སྐབས་འདིར་ངེས་ཚིག་གིས་་་་་་་བསྟན་བའི་ཕྱིར། དེར་ཐལ། འགྲེལ་བ་མངོན་པའི་རྒྱན་ལས། ངེས་ཚིག་ནི་ཅིའི་ཕྱིར་བདེན་པ་ཞེས་བྱ་ཞེ་ན། འཕགས་པ་རྣམས་ཀྱི་ཡུལ་དུ་སྡུག་བསྔལ་ལ་སོགས་པར་བདེན་པའི་ཕྱིར་ཏེ། བྱིས་པ་རྣམས་སྡུག་བསྔལ་བདེ་བ་དང་། ཀུན་འབྱུང་510 ་

མཛོད་གནས་དྲུག་པ།ལ་བདེ་བའི་རྒྱུ་ཡིན་པ་དང་། འགོག་པ་ལ་ཁ་ཅིག་མ་ཞི་བ་དང་། ཁ་ཅིག་བདག་ཆད་པས་འཇིགས་པ་དང་། ལམ་ལ་ལམ་མ་ཡིན་པ་དང་དཀའ་ཐུབ་སྡུག་བསྔལ་གྱི་རྒྱུར་འཛིན་པའི་ཕྱིར་རོ། །ཞེས་པས་སོ་ཟེར་ན། དེའང་བདེན་པ་བཞི་ག་སྔར་རྒྱས་པར་མ་བཤད་པ་ནི་འཐད་པར་མི་རིགས་ཏེ། ཡིག་ཆར། ལམ་གྱི་དམིགས་ཡུལ་འཕགས་པའི་བདེན་པ་དེ་ལ་བཞི་ཡོད་དེ། སྔར་བཤད་པའི་ཕྱིར་ཏེ། ཟག་མེད་ལམ་གྱི་བདེན་པ་དང་། །ཞེས་དང་། སོ་སོར་བརྟགས་པའི་འགོག་པ་གང་།ཞེས་དང་། སྡུག་བསྔལ་ཀུན་འབྱུང་འཇིག་རྟེན་དང་། །ཞེས་པའི་སྐབས་སུ་བཤད་པའི་ཕྱིར། ཞེས་གསུངས་པས་གོ་སླ་བས་སོ་ཟེར།ཁ་ཅིག་འཕགས་པ་ཡིན་ན་སྡུག་བསྔལ་ལ་སོགས་བདེན་པའམ་ངོ་བོ་ཇི་་་བཞིན་དུ་འཛིན་པས་ཁྱབ་པར་ཐལ། འཕགས་པ་དང་བྱིས་པ་སོགས་ཀྱི་ཁྱད་ཕྱེ་ཚུལ་དེའི་ཕྱིར། འདོད་ན། དེ་ལ་སྡུག་བསྔལ་བདེ་བ་དང་ལམ་གཏན་མེད་དུ་འཛིན་པ་སོགས་མེད་པར་ཐལ། དེའི་ཕྱིར། འདོད་ན། འབྲས་བུ་ལས་ཉམས་པའི་འཕགས་པ་ལ་དེ་མེད་པར་ཐལ། དེའི་ཕྱིར། འདོད་ན། དེ་ཉམས་པའི་རྒྱུ་མེད་པར་ཐལ། དེའི་ཕྱིར། འདོད་ན། དགྲ་བཅོམ་ལས་ཉམས་པའི་ཕྱིར་འོང་མེད་པར་ཐལ། དེའི་ཕྱིར། འདོད་མི་ནུས་ཏེ། འབྲས་ལས་ཉམས་པ་འཆི་བ་མེད། །ཅེས་སོ། །ཡང་ན། འཕགས་པ་ཡིན་ན་བདེན་པ་བཞིའི་ངོ་བོ་ཇི་བཞིན་ཤེས་པས་ཁྱབ་པར་ཐལ། དམ་བཅའ་དེའི་ཕྱིར་ན། ཁ་ཅིག དེས་ཀྱང་མ་ངེས་ཤིང་འཕགས་པ་ཡིན་ན་ལོག་པར་འཛིན་མི་སྲིད་པས་ཤེས་པའི་ཕྱིར་ཟེར་ནའང་་འབྲས་བུ་ཅི་རིགས་ལས་ཉམས་པ་ཡོད་པས་དཔྱད་དགོས་ཟེར་རོ། །སོ་སྐྱེས་ལ་བདེན་པ་བཞིའི་ངོ་བོ་ཇི་བཞིན་ངེས་པ་དང་མ་ངེས་པ་གཉིས་ཡོད་ལ་བདེན་པ་་་དག་ལ་ལོག་པར་འཛིན་མི་འཛིན་ཁྱད་འབྱེད་རྒྱུ་ཡོད་ཀྱང་འཕགས་པ་ལའང་དེ་་འདྲའོ་ཟེར་ན། ཁོ་ན་རེ། སྐྱོན་དེ་མི་འཇུག་པར་ཐལ། འཕགས་པ་རྣམས་ཀྱིས་511 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་གནས་ལུགས་མངོན་སུམ་དུ་རྟོགས་པས་དོགས་པ་མི་འབྱུང་ངོ་ཞེ་ནའང་་་་་་་་་དཔྱད་པར་བྱའོ། །འཕགས་པ་ལ་བདེན་བཞི་མངོན་སུམ་དུ་རྟོགས་པས་ཁྱབ་པར་ཐལ། དེའི་ཕྱིར་ན་དཔྱད་དགོས་ཤིང་ལྔ་བར་སྤྲོས་ཡོད་དོ། །ཁ་ཅིག གོང་སྨོས་ལྟར་སྒོམ་ལམ་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་སུ་རྩི་བ་ནི་མི་རིགས་ཏེ། གཞན་དུ་ན་ཕྱི་རོལ་བ་ལ་སྒོམ་ལམ་པ་ཡོད་པར་ཐལ་བ་སྔར་སྤྲོས་པ་བཞིན་རྒྱལ་བ་ལྔ་བ་ཆེན་མོའི་གསུང་འདི་་་ལྟར། དེ་ཉིད་ལས། སྒོམ་ལམ་ལ་འཇིག་རྟེན་དང་འཇིག་རྟེན་ལས་འདས་པའི་སྒོམ་ལམ་གཉིས་ཡོད་ཟེར་ན། འཇིག་རྟེན་པའི་སྒོམ་ལམ་དེ་སྒོམ་ལམ་ཡིན་པར་ཐལ། འདོད་པའི་ཕྱིར། འདོད་ན། སྒོམ་ལམ་ཐོབ་པའི་ཕྱི་རོལ་བ་ཡོད་པར་ཐལ། འདོད་པའི་ཕྱིར། འདོད་ན། དེ་ཁོ་ཁོ་ཡིན་པར་ཐལ། འདོད་པའི་ཕྱིར།འདོད་ན། དེ་ཆོས་ཅན། ལམ་ཞུགས་ཀྱི་གང་ཟག་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། ཕྱི་རོལ་བ་ཡིན་པའི་ཕྱིར། ཞེས་གསུངས་པ་ལེགས་པའི་ཆ་བསྡུས་སོ། །ཁ་ཅིག ཐོས་བྱུང་གི་བློ་ལ་མིང་རྐྱང་ལ་དམིགས་པས་ཁྱབ་ཟེར་ན། དེའི་རྗེས་སུ་འགྲོ་བའི་བློ་ལྡན་ལ་ལས། འདོད་པ་ཁོ་ནར་ངེས་ཏེ། ཐོས་སོགས་ལས་བྱུང་བློ་རྣམས་ནི། །མིང་དང་གཉིས་ཀ་དོན་ཡུལ་ཅན། །ཞེས་གསུངས་པ་ལེགས་སོ་ཟེར་བ་ལ། འོ་ན་ཐོས་བྱུང་གི་བློ་ལ་མིང་རྐྱང་དང་བསམ་བྱུང་ལ་མིང་དོན་རེས་མོས་དང་སྒོམ་བྱུང་ལ་དོན་རྐྱང་ཁོ་ནར་དམིགས་པར་ཐལ།རྩ་བས་སྒྲུབ་ཚུལ་དེའི་ཕྱིར། འདོད་ན། ཐོས་བྱུང་དྲན་ཉེ་ཡིན་ན་ལུས་དྲན་ཉེ་ཁོ་ནས་ཁྱབ་པར་ཐལ། དེའི་ཕྱིར། འདོད་ན། ཐོས་བྱུང་གི་དྲན་ཉེ་ཕྱི་མ་གསུམ་པོ་ལུས་དྲན་ཉེ་ཁོ་ནར་ཐལ། དེས་མིང་རྐྱང་ཁོ་ནར་དམིགས་པའི་ཕྱིར། འདོད་ན།ཐོས་བྱུང་གི་དེ་གསུམ་ཆོས་ཅན། དྲན་ཉེ་ཕྱི་མ་གསུམ་རིམ་བཞིན་མིན་པར་ཐལ།བཤད་ཚུལ་དེའི་ཕྱིར། འདོད་ན། དེ་གསུམ་ཆོས་ཅན། ཚོར་བ་སེམས་ཆོས་512 ་

མཛོད་གནས་དྲུག་པ།གསུམ་ལ་རིམ་བཞིན་དམིགས་པ་མིན་པར་ཐལ། དེའི་ཕྱིར། འདོད་མི་ནུས་པར་སླའོ། །དེས་ན་ཐོས་བྱུང་གི་དྲན་པ་ཉེར་བཞག་གིས་ཡུལ་གཞུང་ལས་བཤད་པའི་ཆོས་དེ་དམིགས་པར་བཤད་པས་ཐམས་ཅད་དང་འགལ་ལམ་སྙམ་མོ། །ཁ་ཅིགདྲན་ཉེ་བཞི་ག་དོན་གཅིག་པར་ངེས་སོ་ཞེ་ན། དེ་མིན་པར་ཁོ་ནར་ངེས་ཏེ།གཞན་དུ་ན་སོ་སོར་ཕྱེ་བ་དོན་མེད་དུ་འགྱུར་རོ། །ཁ་ཅིག ཐོས་བྱུང་ལ་དྲན་པ་ཉེར་བཞག་མེད་ཟེར་ན། དེ་བས་ཀྱང་མི་རིགས་ཏེ། རྩ་བར། ལུས་ཚོར་སེམས་དང་ཆོས་རྣམས་ལ། །མཚན་ཉིད་གཉིས་སུ་ཡོངས་བརྟགས་པས། །ཤེས་རབ་ཐོས་སོགས་ལས་བྱུང་བའོ། །ཞེས་གསུངས་པ་དྲན་ཉེ་བཞི་ག་ལ་ཐོས་བྱུང་སོགས་གསལ་ལོ། །ཁོ་ན་རེ། གོང་སྨོས་ཀྱི་རྩ་བར། ཐོས་སོགས་ལས་བྱུང་བློ་རྣམས་ནི། །—མིང་དང་གཉིས་ཀ་དོན་ཡུལ་ཅན། །ཞེས་ཐོས་བྱུང་སོགས་ཡུལ་སོ་སོར་ཕྱེ་བ་དོན་མེད་དུ་ཐལ་བས་སོ་ཟེར་བ་ལ། ཁོ་ན་རེ། འོ་ན། སྒོམ་བྱུང་ཡིན་ན་དོན་རྐྱང་ལ་དམིགས་པས་ཁྱབ་པར་ཐལ། བསྒྲུབ་ཚུལ་དེའི་ཕྱིར། འདོད་ན། བསམ་གཏན་གྱི་དངོས་གཞི་ཟག་བཅས་ལ་དོན་རྐྱང་ཁོ་ནར་དམིགས་པས་ཁྱབ་པར་་་་་་ཐལ། དེའི་ཕྱིར། འདོད་ན། བསམ་གཏན་དགེ་ཡུལ་ཡོད་རྒུ་ཡིན། །ཞེས་པས་གཞི་གྲུབ་ན་དེའི་ཡུལ་དུ་གསུངས་པ་མི་འཐད་པར་ཐལ། དེའི་ཕྱིར། ཡང་ན་དངོས་གཞིའི་ངོ་བོར་གྱུར་པའི་ཐུན་མོང་ཆོས་དྲུག་གི་ཡུལ་དོན་གཅིག་ཏུ་ཐལ།དེ་དག་གི་དོན་རྐྱང་ལ་དམིགས་ཚུལ་དེའི་ཕྱིར། འདོད་མི་ནུས་ཏེ། རྩ་བར། དེ་ཡི་དམིགས་པ་ཐམས་ཅད་དོ། །ཞེས་སོགས་སོ། །ཁོ་ན་རེ། དེ་དག་ལ་དཔྱད་པར་བྱ་བ་འབྱུང་སྟེ། བཤད་ཚུལ་དེ་ལྟར་ན་མིང་རྐྱང་ལ་དམིགས་པའི་སྒོམ་བྱུང་ཡོད་པར་འགྱུར་བའི་ཕྱིར། དེར་ཐལ། ཆོས་རེ་རེ་ལ་དམིགས་པའི་སྒོམ་བྱུང་ཁས་ལེན་པར་ཐལ་བས་སོ། །འདོད་ན། དེ་མི་རིགས་པར་ཐལ། མིང་རྐྱང་ལ་དམིགས་པའི་དྲན་ཉེ་ནི་ཐོས་བྱུང་གིས་ཁྱབ་པར་རྩ་བའི་དགོངས་པ་འགྲོ་ངེས་་་་་513 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་པའི་ཕྱིར། དེར་ཐལ། མིང་དང་གཉིས་ཀ་དོན་ཡུལ་ཅན། །ཞེ་གསུངས་པས་ངེས་ཚིག་གིས་བསྟན་ཏོ་ཟེར་ན། ཁོ་ན་རེ། མིང་རྐྱང་ལ་དམིགས་པའི་སྒོམ་བྱུང་མེད་པ་མི་འཐད་པར་ཤིན་ཏུ་རིགས་ཏེ། ངེས་ཚིག་སོ་རིག་དེ་ལ་སྒོམ་བྱུང་ཡོད་པ་གང་ཞིག་དེས་མིང་རྐྱང་ཁོ་ནར་དམིགས་པའི་ཕྱིར་ཏེ། ངག་ནི་འདོད་དང་དང་བོ་ན། །ཞེས་གསུངས་པའི་ཕྱིར། དེས་ན་མིང་ཁོ་ན་ལ་དམིགས་པའི་སྒོམ་བྱུང་ཡོད་པར་ཁས་ལེན་དགོས་སམ་སྙམ་མོ་ཞེ་ན། དེ་ནི་འཐད་པའི་ཕྱོགས་འཛིན་པར་དཀའོ་ཟེར་ན་འོག་ཏུ་སྤྲོ་ངེས་སོ། །ཀུན་རྫོབ་བདེན་པ་ཡིན་ན་གང་ལ་བཅོམ་པའམ་བློས་ཆོས་གཞན་སོ་་་་་་་སོར་བསལ་ན་དེར་འཛིན་གྱི་བློ་མི་འཇུག་པའི་ཆོས་དེ་ཡིན་པས་ཁྱབ་པའི་ཕྱིར་་་་ན། འདོད་པ་ཁོ་ན་ཡིན་ཏེ་དེ་བདེན་གཉིས་ཀྱི་མཚན་ཉིད་ཀྱིས་ངེས་པའི་ཕྱིར།ཁ་ཅིག དེ་དེའི་དོན་དུ་བྱས་ན་ཆ་བཅས་ཀྱི་གཟུགས་ཡིན་ཚད་ཀུན་རྫོབ་བདེན་པས་ཁྱབ་འཐའ་འཛིན་དཀའོ་ཞེ་ན། གཞན་མཁས་པ་ལ་ལས། དེ་ནི་ཀུན་རྫོབ་བདེན་པས་ཁྱབ་པ་འཛིན་པར་འདྲ་སྟེ། མཆིམས་ཊཱིཀ་ལས། གང་ལ་བཅོམ་པས།ནས། ཀུན་རྫོབ་ཏུ་ཡོད་པར་འདོད་དེ། ཆ་ཤས་དང་བཅས་པའི་ཕྱིར་རོ། །ཞེས་ཆ་བཅས་ལ་ཀུན་རྫོབ་བདེན་པས་ཁྱབ་པར་བསྟན་པ་ལ། གཞན་དག་ན་རེ།གཟུགས་དང་ཚོར་བ་འདུ་ཤེས་དང་སེམས་པ་རེ་རེ་ནས་ཀྱང་ཆོས་ཅན། ཀུན་རྫོབ་བདེན་པར་ཐལ། ཆ་བཅས་ཡིན་པའི་ཕྱིར། ཁོ་ན་རེ། དེས་གནོད་པར་མི་བྱ་སྟེ། དེ་དག་ཆ་བཅས་ཡིན་ཀྱང་གཟུགས་དུ་མའི་ཆ་བཅས་མིན་པའི་ཕྱིར་ན།འོ་ན། གཟུགས་ཆོས་ཅན། རང་གཟུགས་ཕུང་དུ་མ་འདུས་པ་མིན་པར་ཐལ།དེའི་ཕྱིར། ཁ་ཅིག གཟུགས་ཆ་བཅས་མིན་ཟེར་བ་མི་འཐད་དེ། གཞན་དུ་ན་བསྡུས་གྲྭའི་ཡིག་ཆ་སོགས་སུ་འགལ་ལ། རིགས་པས་ཀྱང་བརྟག་ན། བུམ་པའི་ཆ་དུ་མ་འདུས་པ་དེ་གཟུགས་ཀྱི་ཆ་དུ་མ་འདུས་པ་ལ་མི་བྱེད་པར་ཐལ། བློ་རྩེ་514 ་

མཛོདགནསདྲུགཔ། ད་དེའི་ཕྱིར། འདོད་ན། བུམ་པ་གྲུབ་པ་ན་གཟུགས་གྲུབ་པ་མིན་པར་ཐལ། དེའི་ཕྱིར། ཡང་ན་གཟུགས་ཆོས་ཅན། རང་ལ་གཟུགས་ཆེ་ཆུང་དུ་མ་འདུས་པ་མིན་པར་ཐལ། དེའི་ཕྱིར། ཡང་གཟུགས་སུ་མ་འདུས་པའི་གཟུགས་ཡོད་པར་ཐལ།དེའི་ཕྱིར། འདོད་ན། གཟུགས་སུ་མ་གྲུབ་པའི་གཟུགས་ཡོད་པར་ཐལ། དམ་བཅའ་དེའི་ཕྱིར་ཟེར་རོ། །ཁོ་ན་རེ། དེས་ན་བདེན་པ་གཉིས་ཀྱི་གཞི་མཐུན་ཡོད་པར་ཐལ། གཟུགས་དེ་ཡིན་པའི་ཕྱིར། མ་གྲུབ་ན། དེར་ཐལ། དེ་ཀུན་རྫོབ་བདེན་པ་གང་ཞིག་དོན་དམ་བདེན་པའང་ཡིན་པའི་ཕྱིར། དང་བོ་གྲུབ་སྟེ། ཆ་ཤས་དང་བཅས་པའི་ཕྱིར། ཁྱབ་པ་མཆིམས་མཛོད་དྲངས་པ་དེའི་ཕྱིར་ཟེར། ཕྱི་མ་མ་གྲུབ་ཟེར་ན། ཤིན་ཏུ་མི་རིགས་ཏེ། ཡིག་ཆར། རྩ་བར། དོན་དམ་ཡོད་གཞན་ནོ། །ཞེས་སོ། །མཚན་གཞི་གཟུགས་དང་ཚོར་བ་དང་འདུ་ཤེས་དང་སེམས་པ་སོགས་ཀྱི་སེམས་བྱུང་རང་སྐྱ་བ་རྣམས་དོན་དམ་བདེན་པ་ཡིན་ཏེ།ཞེས་གསུངས་པའི་ཕྱིར། གཟུགས་དང་ཚོར་བ་སོགས་བཅོམ་པ་ན་དེ་འཛིན་གྱི་བློ་མི་འདོར་ཟེར་བ་ལ། ཁ་ཅིག དེ་མི་འཐད་པར་སྙམ་སྟེ། དེ་དག་བཅོམ་པ་གཞི་མ་གྲུབ་པའི་ཕྱིར་ཟེར་ན། ཁོ་ན་རེ། དེ་དག་བློས་བསལ་ལ་དེ་འཛིན་གྱི་བློ་འདོར་དུ་མི་རུང་བས་སྐྱོན་དོགས་མེད་པའི་ཕྱིར་ཞེ་ན། ཁོ་ན་རེ། གཟུགས་དང་ཚོར་བ་སོགས་ལ་བློས་བསལ་དུ་ཡོད་པར་ཐལ། དམ་བཅའ་དེའི་ཕྱིར། འདོད་ན། དེ་དག་ཆོས་ཅན། ཁྱོད་བློས་བསལ་བར་ཐལ། དེའི་ཕྱིར། འདོད་ན། དེ་ཆོས་ཅན། མེད་པར་ཐལ། བློས་བསལ་བའི་ཕྱིར། ཁ་ཅིག བློས་བསལ་བར་མ་གྲུབ་སྟེ། མཚན་ཉིད་ལ་བཅོམ་པ་དང་བློས་བསལ་བ་གང་རུང་ཞེས་བཤད་དོ་ཞེ་ན། ཁོ་ན་རེ། ཞིབ་ཆ་དེ་འདྲ་ལས་མེད་ན་རང་ཉིད་ཀྱིས་རང་གི་མཚང་བསྒྲག་པ་ཡིན་ཏེ། སྔར་གྱི་རིགས་པའི་ཕྱོགས་གཅིག་གིས་ཁེགས་པའི་ཕྱིར། གཞན་ཡང་། བུམ་པའང་དོན་དམ་བདེན་པ་ལས་གཞན་མེད་དེ། དེ་བཅོམ་ཞེས་པ་515 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བུམ་པ་ཅི་རིགས་བཅོམ་པ་ལས་བུམ་པ་བཅོམ་ཞེས་བཤད་པ་མ་གཏོགས་གཞན་་མེད་པར་འདྲ་བའི་ཕྱིར། འདོད་ན། གཟུགས་ལའང་བཅོམ་ཞེས་བཤད་པ་དེ་ལྟར་འཇུག་པར་ཐལ། དེའི་ཕྱིར། འདོད་ན། བུམ་པ་ཐོ་བས་བཅོམ་པ་བུམ་པ་ཅི་རིགས་བཅོམ་པ་ལ་བྱེད་པར་ཐལ། དེའི་ཕྱིར། འདོད་ན། དེས་ན་བུམ་པ་ཅི་རིགས་བཅོམ་པ་ན་བུམ་འཛིན་གྱི་བློ་འདོར་ན་དེ་གཟུགས་ཀྱི་བློའང་འདོར་་་་་་་་་དགོས་པས་བུམ་པ་ཀུན་རྫོབ་བདེན་པ་ཡིན་བཞིན་དུ་གཟུགས་ཀྱང་ཀུན་རྫོབ་་་་་་བདེན་པ་ལ་གོ་བས་སོ་ཟེར་བ་ལ་དཔྱད་པར་བྱ་ཞེ་ན། ཁ་ཅིག གཟུགས་ལ་དེ་ལྟར་དཔྱད་པར་བྱ་བ་ངེས་ཀྱང་། ཚོར་བ་ལ་ནི་དོགས་པ་མེད་དོ་སྙམ་སྟེ། ཚོར་བ་དེ་དོན་དམ་བདེན་པར་བྱེད་པའི་རྒྱུ་མཚན་ཡོངས་སུ་ཚང་བའི་ཕྱིར། དེར་ཐལ། ཡིག་ཆར། ཚོར་བ་སོགས་ཆོས་ཅན། ཁྱོད་ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་ཡོད་དེ། དམ་པ་འཕགས་པའི་ཡེ་ཤེས་ཡིན་ལ། དེའི་དོན་ཏུ་ཡོད་པས་དོན་དམ་པ་དང་། བདེན་པ་ཞེས་བརྗོད་པའི་ཕྱིར། རང་འགྲེལ་ལས། དེ་ནི་དོན་དམ་པར་ཡོད་པའི་ཕྱིར། དོན་དམ་པའི་བདེན་པ་ཞེས་བྱའོ། །ཞེས་སོགས་གསུངས་སོ་ཞེ་ན། ཚོར་བ་དེ་དམ་པ་འཕགས་པའི་ཡེ་ཤེས་ཡིན་ཟེར་བ་ལ་ཁ་ཅིག་ན་རེ། དེའང་འཐད་པའི་ཕྱོགས་འཛིན་དཀའ་སྟེ། དེ་ལ་འཕགས་པའི་ཡེ་ཤེས་མ་ཡིན་པར་མཐའ་མེད་པའི་ཕྱིར་ཟེར་བ་ལ། ཁོ་ན་རེ། དེ་ཡོད་ཀྱང་སྤྱི་ཙམ་དེ་ཡིན་པར་འདྲ་སྟེ། ཡིག་ཆས་གང་སྤེལ་གྱིས་སྒྲུབ་ཚུལ་ཡོད་པའི་ཕྱིར། མ་གྲུབ་ན། དེར་ཐལ། གང་སྤེལ་ལས། དམ་པ་ཞེས་བྱ་བ་ནི་འཇིག་རྟེན་ལས་འདས་པའི་ཡེ་ཤེས་ཏེ། དེའི་དོན་དུ་ཡོད་པའི་ཡུལ་ནི་དོན་དམ་པའོ། ཞེས་གསལ་ལོ་ཞེ་ན། དཔྱོད་ལྡན་ཆེན་པོ་བ་ན་རེ། གང་སྤེལ་ལས་གསུངས་པ་ལ་དཔྱད་པར་བྱ་བ་འདིར་གནས་ཏེ། ཚོར་བ་དེ་འཇིག་རྟེན་ལས་འདས་པའི་ཡེ་ཤེས་ཀྱི་དོན་དུ་ཡོད་ཚུལ་ཡེ་ཤེས་དེའི་ངོ་བོར་གྱུར་བ་ལ་བཤད་པ་མིན་དེའི་ཡུལ་་516 ་

མཛོད་གནས་དྲུག་པ།ཡིན་པ་ལ་བྱེད་པ་མིན་གཞན་དེ་ཡིན་པ་ལ་བཤད་པ་མེད་པའི་ཕྱིར་ན། དང་བོ་མ་གྲུབ་ཟེར་ན། དེའི་ངོ་བོར་གྱུར་ན་དོན་དམ་བདེན་པ་ཡིན་པར་མི་འཐད་པའི་ཕྱིར། དེར་ཐལ། རིགས་པའི་འཕུལ་གྱིས་དཔྱད་ན་གཟུགས་ཀྱང་ཀུན་རྫོབ་བདེན་པ་ལས་ཐལ་བ་བཟློག་ཏུ་མེད་པའི་ཕྱིར། གཉིས་པ་ལྟར་མ་གྲུབ་ཟེར་ན།གཞི་གྲུབ་ན་དོན་དམ་བདེན་པ་ལས་གཞན་མེད་པར་འགྱུར་ཏེ། འཕགས་པའི་ཡེ་ཤེས་ཀྱི་ཡུལ་མ་ཡིན་པ་ཞིག་མེད་པའི་ཕྱིར། གསུམ་པ་ལྟར་མིན་ཟེར་ན། ཚོར་བ་ཆོས་ཅན། ཟག་མེད་ཡེ་ཤེས་ཡིན་པར་ཐལ། དེའི་ཕྱིར། དེས་ན་གང་སྤེལ་གྱི་དོན་ལ་དཔྱད་དགོས་ཟེར་རོ། །དེ་དག་དོན་དམ་བདེན་པ་ཡིན་ཚུལ་ཡིག་ཆར། མཚན་གཞི་གཟུགས་དང་ཚོར་བ། ནས། རང་སྐྱ་བ་རྣམས་དོན་དམ་བདེན་པ་ཡིན་ཏེ། དེ་དག་བཅོམ་པ་དང་བློས་བཤིག་ཀྱང་གཟུགས་དང་ཚོར་སོགས་ཀྱི་བློ་མི་འདོར་བའི་་་་་་ཕྱིར་ཏེ། རང་མཚན་གྱིས་གྲུབ་པའི་ཕྱིར། ཞེས་གསུངས་བླ་མེད་གནང་བ་ན།ཨ་ཁུ་ཚང་ནས་རྟགས་སྒྲུབ་ཏུ་རང་གི་མཚན་ཉིད་ཀྱིས་གྲུབ་པའི་ཕྱིར། ཞེས་པའི་རང་སྐྱ་བ་དང་རང་མཚན་གྱིས་གྲུབ་པའི་དོན་ཆ་ཤས་གཞན་ལ་མི་ལྟོས་པའི་་་་་་་དོན་ཡིན་ལ། ཞེས་གསུངས་པ་ལ། ཁོ་ན་རེ། ཆ་ཤས་གཞན་ལ་མི་ལྟོས་ཚུལ་དེ་འཛིན་པ་ལ་ཆོས་གཞན་ལ་མི་ལྟོས་པས་ཡིན་ནམ་རང་ཉིད་གྲུབ་པ་གཞན་ལ་མི་་་ལྟོས་པས་ཡིན་ཞེ་ན། དང་བོ་ལྟར་ན། གཟུགས་ཆོས་ཅན། རང་ཉིད་ངེས་པ་ལ་ཆོས་གཞན་ལ་ལྟོས་མི་དགོས་པ་ལ་བཤད་ན་འཐད་སྙམ་པ་མི་འདུག་སྟེ། གཞན་དུ་ན་བུམ་པ་དོན་དམ་བདེན་པ་ལས་གཞན་མེད་པའི་ཕྱིར། ཕྱི་མ་ལྟར་ན་གཟུགས་དེའང་སྐྱེ་བ་ལ་གཟུགས་ཀྱི་ཚོགས་པའི་རྡུལ་ཕྲ་རབ་སོགས་ལ་སྟོས་པའི་་ཕྱིར་ཏེ། དེ་མ་གྲུབ་པར་གཟུགས་གྲུབ་པ་མི་སྲིད་པའི་ཕྱིར་ཟེར། ཁ་ཅིགགཟུགས་ཀྱི་ཆ་ཤས་བཅོམ་ཞིང་གཟུགས་འཛིན་གྱི་བློ་མི་འདོར་བས་ན་དེ་ལྟར་་་་་517 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བརྗོད་ཀྱང་གཟུགས་ཀྱི་ཆ་ཡིན་ཚད་བཅོམ་ནས་གཟུགས་འཛིན་གྱི་བློ་མི་འདོར་་་བ་ལ་བྱེད་པ་མིན་ནམ་སྙམ་སྟེ། ཨ་ཁུ་ཚང་གི་མཐའ་དཔྱོད་ལས། ཡང་ན་གཟུགས་ཀྱི་ཆ་ཤས་བཅོམ་ནས་ཕྲ་རབ་ཏུ་བསལ་ཀྱང་གཟུགས་འཛིན་གྱི་བློ་མི་་་་་འདོར་ལ། ཞེས་གསུངས་པས་སོ་ཞེ་ན། ཁ་ཅིག རྒྱ་མཚོ་དང་རི་རབ་སོགས་དོན་དམ་བདེན་པར་ཐལ། དེ་དག་གི་ཆ་ཤས་བསལ་ཀྱང་རང་འཛིན་གྱི་བློ་མ་དོར་བ་ཡིན་པའི་ཕྱིར་ཟེར་བ་སོགས་དཔྱོད།ཁ་ཅིག་གིས། ཆུ་ལ་ཀུན་རྫོབ་བདེན་པས་ཁྱབ་པར་འཛིན་པ་ནི་འདོད་དཀའ་སྟེ། ཆུ་བོ་ཆེན་པོ་ལ་ནི་རང་གི་ཚོགས་པའི་རྫས་བརྒྱད་སོ་སོར་བསལ་ན་ཆུའི་བློ་མི་འཇུག་པ་མིན་པའི་ཕྱིར། དེར་ཐལ། དེའི་ཆ་ཤས་དུ་མར་བསལ་ཀྱང་ཆུའི་བློ་འཇུག་པའི་ཕྱིར་ཏེ། དེ་འདྲའི་རྩ་བའི་ཆུ་དེ་ཆུ་བོ་སྔར་ལྟར་བློ་འཇུག་པ་ཡིན་པའི་ཕྱིར། མ་གྲུབ་ན། གཟུགས་ཀྱི་ཆ་རེ་རེར་བློས་བསལ་བ་ན་གཟུགས་འཛིན་གྱི་བློ་འཇུག་པ་བཞིན་ནོ་ཟེར་བ་ལ། མཆིམས་མཛོད་ལས། ཆུ་ལས་ལ་སེམས་པའི་རྫས་བརྒྱད—་ཀྱི་ཆ་ཤས་ཀྱི་ཆོས་རྣམས་བློས་སོ་སོར་བསལ་ན་ཆུའི་བློ་་་་མི་འཇུག་པས་ཀུན་རྫོབ་ཡིན་པ་བཞིན་དུ་ཀུན་རྫོབ་ཏུ་ཡོད་པར་འདོད་དེ། ཞེས་པས་ཀུན་རྫོབ་བདེན་པ་ཡིན་ན་རང་གི་དངོས་གྱི་ཆ་ཤས་རེ་བསལ་ན་རང་་་་་་་་་་འཛིན་གྱི་བློ་རང་ལ་མི་འཇུག་པས་ཁྱབ་པ་འཛིན་པའི་དོན་དུ་གསུངས་ཟེར་ན།ཁ་ཅིག ཕལ་ཆེར་དེ་ལྟར་སྣང་ཞིང་དེ་ནི་ཆུ་དང་བུམ་གཟུགས་གང་ལའང་ཁྱབ་པ་འཛིན་དཀའ་བའི་ཕྱིར། དེར་ཐལ། ཆུ་ལ་དེ་ལྟར་ཡིན་ན་མེ་དང་ས་སོགས་ཀྱི་ཆ་ཤས་རེ་བློས་བསལ་བ་ལ་དེ་དག་རང་རང་འཛིན་པའི་བློ་རིམ་བཞིན་དེ་གང་་་ལ་མི་འཇུག་པར་ཁས་ལེན་དགོས་པར་འགྱུར་བའི་ཕྱིར། གཞན་དག་ན་རེ། ས་ཆུ་མེ་སོགས་ཀྱི་ཆ་ཤས་རེ་རེར་བློས་བསལ་ན་རང་འཛིན་གྱི་བློ་དེ་རང་ལ་མི་་་་་་་་འཇུག་པས་ཁྱབ་པ་འཛིན་པ་ནི་འདོད་པ་ཁོ་ནར་ངེས་སོ་ཞེ་ན། ཁོ་ན་རེ། ས་518 ་

མཛོད་གནས་དྲུག་པ།ཆོས་ཅན། ཁྱོད་ཀྱི་ཆ་རེ་རེར་བསལ་ན་ས་འཛིན་གྱི་བློ་ཁྱོད་ལ་མི་འཇུག་པས་ཁྱབ་པར་ཐལ། དེའི་ཕྱིར། འདོད་ན། རིགས་པའི་རྣམ་གྲངས་མང་པོས་དཔྱད་ན་གཞན་ཆེས་མང་བོ་ལ་བློ་རྒྱ་རྒྱས་པར་འགྱུར་བར་གསུངས་སོ། །ཁ་ཅིག ཆུ་སྤྱི་ཙམ་དང་ས་སྤྱི་ཙམ་སོགས་ཀུན་རྫོབ་བདེན་པ་ཞེས་བཤད་ན་དོགས་པ་མཆིས་ཀྱང་ཆུ་དེར་གསུངས་པ་ནི་བུམ་པའི་ཆུ་ལྟ་བུ་ལ་གོ་་་་་་དགོས་སམ་སྟེ། ལྔ་བ་ཆེན་མོའི་མཛོད་ལས། བུམ་པའི་ཆུ་ཆོས་ཅན། དེ་ལ་ཡོད་དེ། ཡུལ་གཞན་དུ་བསལ་བ་ན་དེ་འཛིན་གྱི་བློ་མི་འཇུག་པའི་ཕྱིར། ཞེས་གསུངས་པའི་ཕྱིར་ཟེར་བའང་བརྟག་པའི་སྒོ་མང་ངོ་། །གཞན་ཡང་མཆིམས་ཊཱིཀ་ལས་ཆུ་སྤྱི་ཙམ་དེ་ཀུན་རྫོབ་བདེན་པ་ཞེས་བཤད་པར་འདྲའང་རྩ་བར་དམ་པ་དེ་ཉིད་ཀྱི་གསུངས་བཞིན། གང་ལ་བཅོམ་དངབློ་ཡིས་གཞན། །བསལ་ན་དེ་བློ་མི་འཇུག་པ། །བུམ་ཆུ་བཞིན་དུ་ཀུན་རྫོབ་ཏུ། །ཞེས་སོ། །ཡིག་ཆར། དཔེར་ན་བུམ་པ་དང་། བུམ་ནང་གི་ཆུ་བཞིན་ནོ། །བུམ་པ་ནི་ཐོ་བས་བཅོམ་ན་བུམ་པའི་བློ་འདོར། བུམ་ཆུ་ཡང་ཆུ་དེའི་ཁ་དོག་དྲི་རོ་རེག་པ་སོ་སོར་བློས་བསལ་ན་ཆུར་འཛིན་གྱི་བློ་འདོར་བའི་ཕྱིར། ཞེས་པས་གསུངས་གོང་སྨོས་ལྟར་རོ། །ཀུན་རྫོབ་བདེན་པ་ཞེས་པའི་ཀུན་རྫོབ་ནི། ཡིག་ཆར། དེ་གཉིས་ཆོས་ཅན། ནས། ཀུན་རྫོབ་ནི་ཐ་སྙད་པའི་ཤེས་པ་ཉོན་མོངས་ཅན་དང་ཉོན་མོངས་ཅན་མ་ཡིན་པས་འཛིན་པ་ཡིན་ལ་དེའི་ངོར་བདེན་པའི་ཀུན་རྫོབ་བདེན་པར་་་་་བརྗོད་པའི་ཕྱིར། ཞེས་པ་ལ། ཁ་ཅིག གཟུགས་དེའང་ཀུན་རྫོབ་བདེན་པ་ལས་འགྱུར་དུ་མེད་པ་ངེས་པར་ཐལ། ཤེས་པ་ཉོན་མོངས་ཅན་མ་ཡིན་པས་འཛིན་པ་ཡིན་ལ་དེའི་ངོར་བདེན་པ་ཡིན་པའི་ཕྱིར་ཟེར་བ་ལ་སྤྲོ་ཚུལ་ཅུང་ཞིག་ཡོད་ཀྱང་་་རིགས་སྨྲ་དག་གི་ངག་ལས་མེ་ལྟར་འཚལ་ལོ། །གཞན་ཡང་རང་མཚན་ལ་སྤྲོས་པ་ཆེ་ཡང་མང་དོགས་ནས་མ་བྲིས།་ 519 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐོས་སོགས་ལས་བྱུང་བློ་རྣམས་ནི། །ཞེས་པའི་ཐོས་པའི་དོན་ནི། མང་དུ་ཐོས་པས་སྒོམ་བྱའི་དོན་ལ་མ་རྨོངས་པ་གཅིག་དགོས་པའི་ཕྱིར་ཞེས་པ་ལྟར་་་་ཡིན་པའི་ཕྱིར་ན། ཁ་ཅིག དེའི་ཐོས་པ་ཡིན་ན་མང་དུ་ཐོས་པ་ཡིན་པས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། དེའི་སྐབས་ཀྱི་ཐོས་བྱུང་ཡིན་ན་མང་དུ་ཐོས་པས་ཁྱབ་པར་ཐལ། དེའི་ཕྱིར། ཆོས་གཅིག་ཙམ་ཐོས་པའི་དེའི་ཐོས་བྱུང་མེད་པར་ཐལ། དེའི་ཕྱིར། འདོད་ན། བདེན་པ་དང་བོ་ཐོས་ན་བདེན་པ་ལྷག་མ་རྣམས་ཐོས་པ་དང་ཡུལ་དུ་བྱེད་པས་ཁྱབ་པར་ཐལ། དེའི་ཕྱིར།འདོད་ན། དེ་མི་རིགས་པ་ཁོ་ནར་ངེས་ཏེ། བདེན་པ་དང་བོ་ཡུལ་དུ་བྱེད་པའི་ཐོས་བྱུང་དྲན་ཉེ་བདེན་པ་ལྷག་མ་རྣམས་ཡུལ་དུ་བྱེད་པ་རྣམ་པ་ཀུན་ཏུ་མི་་་་་་་་་རིགས་པར་སྤྲོ་སླ་བའི་ཕྱིར་ཏེ། ལུས་དྲན་ཉེའི་དོན་ཡོད་པའི་ཕྱིར། ཁོ་ན་རེ།རིགས་པས་དཔྱད་ན་འཕེན་ཚུལ་དེ་དེ་ལྟར་གོ་ཚུལ་ཡོད་ཀྱང་དེའི་སྐབས་ཀྱི་ཐོས་པ་ལ་མང་དུ་ཐོས་པ་དགོས་པའི་ཕྱིར། དེར་ཐལ། ཡིག་ཆར། མང་དུ་ཐོས་པས་བསྒོམ་བྱའི་དོན་ལ་མ་རྨོངས་པ་གཅིག་དགོས་པའི་ཕྱིར། ཞེས་དང་། གང་སྤེལ་ལས། ཐོས་པ་ནི་མི་རྨོངས་པའི་རྒྱུའོ། །ཞེས་གསལ་བྱེད་དུ་ངེས་སོ། །གཞན་ཡང་། འདིའི་ཐོས་པ་ནི་ཐོས་པ་ཙམ་མི་ཟེར་བར་མང་དུ་ཐོས་པ་ལ་བྱེད་པ་ཀུན་ལ་གྲགས་པར་འདྲ་སྟེ། དེ་ཉིད་ལས། ཐོས་ནས་ཆོས་རྣམས་ཤེས་འགྱུར་ཏེ།ཐོས་ནས་སྙིག་ལས་ལྡོག་པར་འགྱུར། །ཐོས་ནས་དོན་མིན་གཏོང་བ་སྟེ། །ཐོས་ནས་མྱ་ངན་འདས་པ་ཐོབ། །ཞེས་དང་། ཡིག་ཆར། མང་ཐོས་ཀྱི་ཚད་བསྒོམ་བྱའི་དོན་ཆ་ཚང་བ་རྫོགས་པར་བསྐྱེད་པའི་ཐབས་ཤེས་པ་དེ་ཡིན། ཐམས་ཅད་ཐོས་པ་དང་གང་བྱུང་བྱུང་གིས་མི་ཆོག་པའི་ཕྱིར། ཞེས་སོགས་སོ་ཟེར་བ་ལ།མང་ཐོས་དེ་དང་ཐོས་བྱུང་གཉིས་འདྲའམ་མི་འདྲ། འདྲ་བར་བཤད་ན་ཤིན་ཏུ་མི་རིགས་པར་སྙམ་སྟེ། ཨ་ཁུ་ཚང་གི་མཐའ་དཔྱོད་ལས། བྱེ་སྨྲས་མིང་ཙམ་གྱི་520 ་

མཛོད་གནས་དྲུག་པ།དོན་དེ་ཡིད་ལ་བྱེད་པ་ཐོས་བྱུང་དང་། ཞེས་གསལ་བར་མཛད་པ་ལ། སློབ་དཔོན་དང་མི་འདྲ་བར་གསུངས་སྙམ་ཟེར་ན་འོ་ན་ཐོས་བྱུང་གི་དོན་ཇི་ལྟར་་་་་་་འཇོག་དཔྱད་དགོས་ཤིག་ཡོད་ཟེར། ཕྱི་མ་དེ་གཉིས་མི་འདྲ་ན་འདིར་རྩ་འགྲེལ་དག་གིས་ཐོས་བསམ་སྒོམ་གསུམ་སོགས་གསུངས་པའི་སྐབས་མིན་པར་ཐལ་ལ།གཞན་དུ་ན་རིགས་པ་བཏང་ཚུལ་མང་བས་གཞན་དུ་བཤད་ལ་རྒྱས་པར་འདིར་་མི་སྤྲོ།དེའི་མང་དུ་ཐོས་པའི་ཐོས་བྱུང་སྦྱོར་བ་རྒྱུད་ལ་ངེས་པར་འཇུག་པས་་་་་་སྦྱོར་ལམ་པ་དེ་བསྒོམ་བྱའི་ལམ་སོགས་ཆ་ཚང་བར་རྫོགས་བར་བསྐྱེད་པའི་་་་་་་་་ཐབས་མཁས་པའི་གང་ཟག་ཡིན་པར་ཐལ། རང་རྒྱུད་ཀྱི་མང་དུ་ཐོས་པ་དེ་བསྒོམ་བྱའི་དོན་ཆ་ཚང་བ་རྫོགས་པར་བསྐྱེད་པའི་ཐབས་ཤེས་པ་དེ་ཡིན་པའི་་་་་ཕྱིར། དེར་ཐལ། ཡིག་ཆར། མང་ཐོས་ཀྱི་ཚད་བསྒོམ་བྱའི་དོན་ཆ་ཚང་བ་རྫོགས་པར་བསྐྱེད་པའི་ཐབས་ཤེས་པ་དེ་ཡིན། ཞེས་གསལ་བར་མཛད་ཟེར་རོ། །ཁོ་ན་རེ། དེ་འདིས་སྦྱོར་ལམ་པ་དེའི་རྒྱུད་ལ་དགྲ་བཅོམ་པའི་ལམ་སྒོམ་པའི་མང་ཐོས་ཀྱི་ཤེས་པ་ཡོད་དགོས་རྒྱུ་ལ། འོ་ན། དེའི་སྦྱོར་ལམ་གྱི་ངོ་བོར་གྱུར་བའི་མང་ཐོས་ཀྱི་ཤེས་པ་དེ་ཆོས་ཅན། རང་གི་བསྒོམ་བྱའི་དོན་དགྲ་བཅོམ་པའི་ལམ་ཆ་ཚང་བ་རྫོགས་པར་བསྐྱེད་པའི་ཐབས་ཤེས་པའི་དེ་ཡིན་པར་ཐལ། དེའི་ཕྱིར། འདོད་ན། སོ་སྐྱེས་ལ་དགྲ་བཅོམ་པའི་ལམ་ཆ་ཚང་བ་རྫོགས་པར་བསྐྱེད་པ་ཡོད་པར་ཐལ། དེའི་ཕྱིར། འདོད་ན། དེ་འདྲའི་སོ་སྐྱེས་ཆོས་ཅན། ཁྱོད་ཀྱིས་ལམ་གོང་མ་མཐོང་སྒོམ་སོགས་བསྐྱེད་མི་དགོས་པར་ཐལ། རང་དུས་ནས་མི་སློབ་ལམ་བསྐྱེད་པའི་དོན་ཆ་ཚང་བར་རྫོགས་པའི་ཕྱིར་ཟེར་རོ། །འཕགས་པའི་རིགས་ཡིན་ན་མ་ཆགས་པའི་དགེ་བ་ཡིན་པས་ཁྱབ་པའི་་་་ཕྱིར། འདོད་ན། སྤོང་བ་དང་བསྒོམས་པ་ལ་དགའ་བ་ཆོས་ཅན། དེར་ཐལ།521 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགསབཤདཀུནབཏུས།་ཝདེའི་ཕྱིར། མ་གྲུབ་ན། མཆིམས་ཊཱིཀ་ལས། འཕགས་པའི་རིགས་ནི་བཞི་སྟེ།ཆོས་གོས་ལ་མ་ཆགས་པ་དང་། བསོད་སྙོམས་ལ་མ་ཆགས་པ་དང་། མལ་ཆ་དང་སྟན་ལ་མ་ཆགས་པ་དང་། སྤོང་བ་དང་བསྒོམ་པ་ལ་དགའ་བའོ། །ཞེས་དུ་མར་གསུངས་པས་ཤེས་སོ་ཟེར། དེས་ན་འཕགས་རིགས་ལ་མ་ཆགས་པས་ཁྱབ་པ་མ་བསྟན་པར་འདྲ་ཟེར་རོ། །ཁ་ཅིག བཞི་བོ་འདི་འཕགས་པའི་རིགས་སུ་འཇོག་པ་ནི་འཕགས་པ་དེ་དག་བསྐྱེད་པས་ཡིན་ནམ་དེའི་རྒྱུད་ཙམ་ལ་ཡོད་པས་ཡིན་ཞེ་ན། ཡིག་ཆར། མ་ཆགས་པ་ཆོས་ཅན། འཕགས་པའི་རིགས་ཡིན་ཏེ།ཁྱོད་ལས་འཕགས་པ་རྣམས་སྐྱེས་པས་ན་རིགས་སམ་དེའི་རང་བཞིན་ཡིན་པས་་་ན་རིགས་ཞེས་བརྗོད་པའི་ཕྱིར། ཞེས་དེ་དག་རིགས་སུ་འཇོག་ཚུལ་གཉིས་ཀྱིས་བསྟན་པ་ལ། ཁོ་ན་རེ། དེའང་ཅུང་ཞིག་དཀའ་སྟེ། ཁྱོད་ལས་འཕགས་པ་སྐྱེས་ན་འཕགས་པའི་རིགས་སུ་འཇོགས་པས་ཁྱབ་པ་འཛིན་དཀའ་བའི་ཕྱིར། མ་གྲུབ་ན། ཁྱོད་ལས་འཕགས་པ་སྐྱེས་ན་ཁྱོད་འཕགས་པའི་རིགས་ཡིན་པས་ཁྱབ་པར་ཐལ། དེའི་ཕྱིར། གང་ཟག་ལས་དང་བོ་བ་ཆོས་ཅན། འཕགས་རིགས་ཡིན་པར་ཐལ། ཁྱོད་ལས་འཕགས་པ་སྐྱེས་པའི་ཕྱིར་ཏེ། རང་དང་རྒྱུད་གཅིག་པའི་འཕགས་པ་སྐྱེས་པའི་ཕྱིར། འདོད་ན། ཕྱི་རོལ་བའང་འཕགས་པའི་རིགས་ཡིན་པར་ཐལ། དེའི་ཕྱིར། དེའི་རང་བཞིན་ཡིན་ན་དེའི་རིགས་ཞེས་བཤད་པ་ན་འཕགས་པའང་འཕགས་བའི་རིགས་ཡིན་པར་ཐལ། དེའི་ཕྱིར་ཟེར་ལོ། །ཁ་ཅིག དེ་དག་འཐད་པར་མིན་ཏེ། འཕགས་པའི་རིགས་ལ་མ་ཆགས་པས་ཁྱབ་པ་རྩ་འགྲེལ་དག་གི་དགོངས་པར་མངོན་ཏེ། རྩ་བར། མ་ཆགས་འཕགས་རིགས་ཞེས་གསུངས་སོ། །ཁོ་ན་རེ། དེ་ཁོ་ནས་ཁྱབ་པར་འཛིན་མི་ནུས་ཏེ། འཕགས་རིགས་ལ་བཞི་ཡོད་པ་ཆེས་གསལ་བས་ཐ་མ་མ་ཆགས་པ་ལ་བྱེད་པ་མིན་ནམ་་་་་་སྙམ་མོ། །རང་འགྲེལ་ལས་ཀྱང་། འདི་དག་ལས་འཕགས་པ་རྣམས་སྐྱེས་པས་ན་522 ་

མཛོད་གནས་དྲུག་པ།འཕགས་པའི་རིགས་བཞི་སྟེ། དེ་དག་ཀྱང་འཕགས་པའི་རང་བཞིན་ཡིན་ནོ། །ཞེས་སོ་ཟེར། ཁ་ཅིག མ་ཆགས་པ་ལ་འཕགས་པའི་རིགས་ཀྱིས་ཁྱབ་ཟེར་ན།གཟུགས་ཆོས་ཅན། དེར་ཐལ། དེའི་ཕྱིར། ཡང་ན་ཕྱི་རོལ་པའི་རྒྱུད་ཀྱི་མ་ཆགས་པའི་དགེ་རྩ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེའི་རྒྱུད་ལ་མ་ཆགས་པའི་དགེ་བ་མེད་པར་ཐལ། དེའི་ཕྱིར། འདོད་མི་ནུས་ཏེ། འདོད་ཉོན་སྤང་པའི་དེ་ཡོད་པའི་ཕྱིར། ཁྱབ་སྟེ། དེ་དག་ལ་ཆགས་པ་དང་བྲལ་ན་མ་ཆགས་པ་མི་སྐྱེ་བ་ནི་གཞན་དག་གི་ལུགས་ཁོ་ནར་ངེས་སོ་ཟེར། ཁ་ཅིག འདོད་ཉོན་སྤངས་པའི་ཕྱི་རོལ་བ་དེ་འཕགས་རིགས་སུ་ཐལ། དེའི་ཕྱིར་ཞེས་འཕེན་ནོ།།ཡང་སྒོམ་པ་ལ་དགའ་བ་ཡིན་ན་འཕགས་པའི་རིགས་ཡིན་པས་ཁྱབ་པ་ཡིན་ནམ་སྟེ། ཡིག་ཆར། རིགས་བཞི་བ་སྤོངས་པ་དང་སྒོམ་པ་ལ་དགའ་བ་ཆོས་ཅན། མ་ཆགས་པའི་རང་བཞིན་ཡིན་ཏེ། སྤངས་པ་ནི་འགོག་པ་དང་། སྒོམ་པ་ནི་ལམ་བདེན་ཡིན་པས། དེ་ལ་དགའ་བ་ནི་སྲིད་པའི་འདོད་ཆགས་དང་འདོད་པའི་འདོད་ཆགས་ལ་རྒྱབ་ཀྱིས་ཕྱོགས་པ་ཡིན་ཏེ། དེ་གཉིས་སྤངས་པའི་བྲལ་བ་དང་ལམ་ལ་དགའ་བའི་ཕྱིར། ཞེས་རྒྱ་ཆེར་བསྟན་ཏོ་ཟེར། ཁ་ཅིག ལམ་སྒོམ་པ་ལ་དགའ་བ་ཡིན་ན་འཕགས་རིགས་དང་མ་ཆགས་པ་ཡིན་པས་ཁྱབ་པར་ཐལ།དེའི་ཕྱིར། འདོད་ན། ལམ་སྒོམ་པ་ལ་དགའ་བའི་གང་ཟག་ཡིན་ན་འདོད་པ་ལ་མི་ཆགས་པས་ཁྱབ་པར་ཐལ། དེའི་ཕྱིར། འདོད་མི་ནུས་ཏེ། དེ་ལ་དུ་མ་ཞིག་མངོན་སུམ་དུ་སྣང་བའི་ཕྱིར་ཟེར་རོ། །ཐོས་བྱུང་གིས་མིང་རྐྱང་དང་སྒོམ་བྱུང་གིས་ཐམས་ཅད་ལ་དམིགས་པར་འདྲ་བ་ལ། ཁ་ཅིག སྒོམ་བྱུང་ལ་མིང་རྐྱང་ལ་དམིགས་པ་མེད་པར་ཐལ།བཤད་ཚུལ་དེའི་ཕྱིར། འདོད་ན། ཆོས་སོ་རིག་དང་ངེས་ཚིག་སོ་རིག་ཏུ་གྱུར་བའི་སྒོམ་བྱུང་ཆོས་ཅན། མིང་རྐྱང་དང་ངག་ཙམ་ལ་རིམ་བཞིན་དམིགས་པ་མི་523 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཐད་པར་ཐལ། དེ་དག་སྒོམ་བྱུང་ཡིན་པའི་ཕྱིར། མ་གྲུབ་ན། དེ་དག་ལ་སྒོམ་བྱུང་མེད་པར་ཐལ། དེའི་ཕྱིར། འདོད་མི་ནུས་ཏེ། ཆོས་རིག་འདོད་དང་བསམ་གཏན་ན། །ངག་ནི་འདོད་དང་དང་བོ་ན། །ཞེས་གསལ་བར་དངོས་གཞི་དག་ཡོད་པར་བསྟན་པས་སོ། །ཆོས་སོ་རིག་དང་ངེས་ཚིག་སོ་རིག་དག་གི་ཡུལ་མིང་དང་ངག་རིམ་བཞིན་ཁོ་ནར་དམིགས་པ་མ་ཡིན་པར་ཐལ། སྒོམ་བྱུང་ཡོད་པར་དེའི་ཕྱིར། ཁྱབ་སྟེ། སྒོམ་བྱུང་ལ་མིང་དོན་དུ་མར་དམིགས་པ་མིང་དང་གཉིས་ཀ་དོན་ཡུལ་ཅན། །ཞེས་པས་སྔར་སྤྲོས་པ་བཞིན་དཔྱད་དགོས་ཤིག་ཡོད་ཟེར་རོ །ཁ་ཅིག སེམས་གཅིག་གི་འཁོར་དུ་ཚོར་བ་དུ་མ་ཡོད་པའི་ཕྱིར་ཟེར་ན།མཚུངས་ལྡན་རྣམ་པ་ལྔ་མཚུངས་ཟེར་བ་མི་འཐད་པར་ཐལ། སེམས་གཅིག་གི་འཁོར་དུ་ཚོར་བ་དུ་མར་བྱུང་བའི་ཕྱིར། ཁྱབ་སྟེ། སེམས་གཅིག་གི་འཁོར་དུ་ཚོར་བ་དུ་མར་བྱུང་བ་ན་ལྔ་མཚུངས་ཟེར་བ་མི་འཐད་པར་ཤིན་ཏུ་རིགས་ཏེ།རྫས་མཚུངས་ཀྱི་དོན་ཉམས་པར་འགྱུར་བའི་ཕྱིར། ཁོ་ན་རེ། སེམས་གཅིག་གི་འཁོར་དུ་ཚོར་བ་དུ་མར་ངེས་ཏེ། སེམས་གཅིག་གི་འཁོར་གྱི་ཚོར་བ་ལ་ཆ་དྲུག་ཅུ་རེ་བཞི་ཕྱེས་ནས་ཆ་རེ་བཞི་བོ་ཚོར་བ་དུ་མར་ངེས་པའི་ཕྱིར། དེས་ན་སེམས་གཅིག་གི་འཁོར་དུ་ཚོར་བ་དུ་མར་ཐུན་མོང་དུ་འཇོག་སླ་བའི་ཕྱིར་ཟེར་ན་ཁ་་་་་་ཅིག སེམས་གཅིག་གི་འཁོར་དུ་ཚོར་བ་མི་འདྲ་བ་དུ་མར་མེད་པས་སྐྱོན་མེད་ཅེ་ན། དེའང་སླ་བར་མ་གྱུར་བ་དཀའ་བར་སོང་བ་ཡིན་ཏེ་ཚོར་བ་བདེ་བ་དང་བཏང་སྙོམས་མི་འདྲ་བ་ཟེར་དགོས་རྒྱུ་ལ། དེས་ན་དམར་སེར་གཉིས་ཀྱང་མི་འདྲ་བར་སྨྲ་དགོས་པར་འགྱུར་བ་དང་། འདྲ་མཚུངས་ཀྱི་ཆོས་མེད་པར་ཐལ་བ་དང་ལྷ་མི་གཉིས་འདྲ་བར་ཐལ་བ་དང་། རྒྱུ་འབྲས་ཡིན་ན་འདྲ་བར་ཐལ་བ་སོགས་གྲངས་མཐའ་མེད་པའི་འཕེན་ཚུལ་ཡོད་དོ། །524 ་

མཛོད་གནས་དྲུག་པ།དབུགས་འབྱུང་རྔུབ་ཀྱི་དྲན་པ་ཉེར་བཞག་གི་ཡུལ་དུ་གྲུབ་པའི་རླུང་་་་་་་ཡིན་ན་འདོད་པའི་སས་བསྡུས་ཀྱི་རླུང་ཡིན་པས་ཁྱབ་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ། དབུགས་འབྱུང་རྔུབ་ཀྱི་དྲན་ཉེའི་རྟེན་དུ་གྱུར་བའི་ལུས་ཡིན་ན་འདོད་རྟེན་གྱི་ལུས་ཡིན་པས་ཁྱབ་པའི་ཕྱིར། དེར་ཐལ། དེའི་ལུས་རྟེན་གང་ཡིན་གྱི་ས་དེའི་རླུང་ཡིན་དགོས་པའི་ཕྱིར། མ་གྲུབ་ན། མཐའ་དཔྱོད་ལས།གསུམ་པ་གྲུབ་སྟེ། ལུས་རྟེན་གང་ཡིན་གྱི་ས་དེའི་རླུང་ཡིན་པའི་ཕྱིར། ཞེས་དང་།རྩ་བར་སྤྱོད་ཡུལ་རླུང་། ཞེས་སོ། །ཡང་ན་དེའི་ལུས་རྟེན་ལ་འདོད་པས་ཁྱབ་སྙམ་སྟེ། མཐའ་དཔྱོད་ལས། ལུས་རྟེན་འདོད་པ་དང་། ཞེས་དང་། ཡང་དེ་ཉིད་ལས། འདོད་པའི་ལྷ་མི་གང་རུང་གི་རྟེན་ཅན་དགོས་པའི་ཕྱིར། ཞེས་དང་།རྩ་བར་འདོད་རྟེན། ཞེས་དང་། རང་འགྲེལ་ལས། ལྷ་དང་མི་དག་གི་ནང་ནས་སྐྱེད་དོ། །ཞེས་སོགས་ཀྱིས་དེའི་རྟེན་འདོད་རྟེན་ཡིན་པར་གོར་མ་ཆག་པའི་ཕྱིར་ཟེར་བ་ལ། ཁོ་ན་རེ། དེའང་མཐའ་གཅིག་ཏུ་འཐད་པར་མི་སེམས་ཏེ། དེ་འདྲའི་དབུགས་འབྱུང་རྔུབ་ཀྱི་ཤེས་རབ་དེས་སེམས་རྟེན་གང་བྱས་ན་ས་དེའི་་་་་་སས་བསྡུས་ཀྱི་རླུང་ཡིན་དགོས་པའི་ཕྱིར། དེར་ཐལ། བསམ་གཏན་གཉིས་པ་ལ་བརྟེན་ན་དེ་འདྲའི་རླུང་དེ་བསམ་གཏན་གཉིས་པའི་རླུང་ཞིག་ཡིན་དགོས་པའི་་་ཕྱིར། དེར་ཐལ། མཆིམས་མཛོད་ལས། དབུགས་རྔུབ་དང་དབུགས་འབྱུང་བ་ས་གང་ལས་ཡིན་ཞེ་ན། ལུས་ཀྱི་ཕྱོགས་གཅིག་ཡིན་པའི་ཕྱིར་སེམས་གང་ལ་བརྟེན་པའི་ལུས་ས་གང་ཡིན་དེའི་ས་ཡིན་པར་རིག་པར་བྱ་སྟེ། འདོད་པའི་སེམས་ལ་བརྟེན་ན་འདོད་པའི་ས་བ་ཡིན་ལ་བསམ་གཏན་དང་བོ་ལ་བརྟེན་ན་་་་བསམ་གཏན་དང་བོའི་ས་བ་ནས་གསུམ་པ་ལ་བརྟེན་ན་གསུམ་པའི་ས་བའི་རླུང་ཡིན་པའི་ཕྱིར་བར་དུའོ། །ཞེས་རྒྱ་ཆེ་བར་བསྟན་པ་ལ། དཔྱོད་ལྡན་ཆེན་མོ་བ་ན་རེ། དེ་ནི་ཆེས་དཔྱད་པར་བྱ་བའི་གཞི་ཡིན་སྙམ་སྟེ། དབུགས་འབྱུང་རྔུབ་ཀྱི་525 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྟེན་དུ་གྱུར་བའི་ལུས་ནི་་འདོད་པའི་ལུས་ཁོ་ནར་སེམས་ཏེ། ཡིག་ཆར། བཞི་བ་གྲུབ་སྟེ། འདོད་པའི་ལྷ་མི་གང་རུང་གི་རྟེན་ཅན་དགོས་པའི་ཕྱིར། ཞེས་དང་།རྩ་བར། འདོད་རྟེན་ཅན། ཞེས་སྔར་དྲངས་ཟིན་ལྟར་རོ། །ཡང་དེའི་ལུས་རྟེན་ལ་འདོད་པའི་དེ་དགོས་ན་འདོད་པའི་ས་བའི་རླུང་ཡིན་དགོས་པར་ཡིག་ཆའི་་་་་དགོངས་དོན་བླ་མེད་ཡིན་ཏེ། དེ་ཉིད་ལས། གསུམ་པ་གྲུབ་སྟེ། ལུས་རྟེན་གང་ཡིན་གྱི་ས་དེའི་རླུང་ཡིན་པའི་ཕྱིར། ཞེས་བྱ་བར་བྱུང་ངོ་། །དེས་ན་གཞུང་ཆེན་པོ་རྣམས་ཀྱི་དགོངས་པ་གཅིག་ཏུ་དཔྱད་དགོས་པར་སེམས་སོ། །ཚོགས་ལམ་ལ་ཐོས་བསམ་སྒོམ་པ་ཡོད་བྱས་པ་ལ། རིགས་སྨྲ་འགྲེལ་བྱེད་པ་ན་རེ། དེ་མི་འཐད་པར་ཐལ། ཚོགས་ལམ་སྒོམ་བྱུང་ནི་རྩ་འགྲེལ་གྱི་དགོངས་པ་མ་ཡིན་པར་སེམས་ཏེ། རྩ་བར། ཐོས་བསམ་ལས་བྱུང་ལས་གསུམ་མོ། །ཞེས་དང་། ཐར་བའི་ཆ་དང་མཐུན་པ་ནི་ཐོས་བསམ་ལ་རྟེན་པ་ཡིན་ཏེ་སྒོམ་པ་ནི་མིན་ཏེ། རྣམ་པར་གཡེང་བའི་ས་བ་ཡིན་པའི་ཕྱིར་དང་། ཞེས་སོགས་གཞུང་ལུགས་རབ་འབྱམས་མཐའ་མེད་པས་ཚོགས་ལམ་ལ་སྒོམ་བྱུང་མ་བཞེད་་་་པར་འདྲ་བའི་ཕྱིར་ཟེར་ན། ཁོ་ན་རེ། དེ་ནི་དགོངས་པ་བཀྲལ་ཞིང་ཚོགས་ལམ་ལ་སྒོམ་བྱུང་ནི་ངེས་པ་དོན་ལྡན་ཡིན་ཏེ། དེར་མི་སྡུག་པ་ལ་སོགས་པ་སྒོམ་པའི་ཞི་ལྷག་ཟུང་འབྲལ་ཐོབ་པའི་ཕྱིར། དེར་ཐལ། བདེན་པ་ལ་དམིགས་པའི་ལྷག་མཐོང་གྲུབ་པའི་དྲན་པ་ཉེར་བཞག་ཡོད་པའི་ཕྱིར། མཛོད་ལས། དེ་ལ་འཇུག་པ་མི་སྡུག་པ། །དབུགས་རྔུབ་འབྱུང་བ་དྲན་པ་ཡིས། །ཞེས་པ་ནས། ཞི་གནས་གྲུབ་པར་གྱུར་བ་ཡི། །དྲན་པ་ཉེར་བཞག་བསྒོམ་པར་བྱ། །ཞེས་པས་ཀྱང་ཚོགས་ལམ་ལ་མི་སྡུག་པ་ལ་སོགས་པ་དམིགས་པའི་བསམ་གཟུགས་སོགས་བསྟན་པའི་་་ཕྱིར། ཁ་ཅིག དེའང་དཔྱད་དགོས་ཏེ། དེ་ལྟར་ན་གོང་མའི་རྟེན་ཅན་གྱི་ཚོགས་ལམ་པ་ཡོད་དགོས་པར་ཐལ་བའི་ཕྱིར། དེར་ཐལ། བསམ་གཟུགས་ཐོབ་པའི་526 ་

མཛོད་གནས་དྲུག་པ།ཚོགས་ལམ་པ་དེ་གཟུགས་ཁམས་སུ་སྐྱེས་པ་ན་ཚོགས་ལམ་གྱི་ངོ་བོར་གྱུར་བའི་་་་བསམ་གཟུགས་ཅི་རིགས་སྐྱེས་དགོས་པས་དེས་ན་གོང་མའི་རྟེན་ལ་ཚོགས་ལམ་་་པ་ཡོད་ཆོག་པར་འགྱུར་བའི་ཕྱིར། འདོད་ན། གོང་མའི་རྟེན་ལ་སྦྱོར་ལམ་དང་མཐོང་ལམ་སོགས་གསར་སྐྱེས་ཡོད་པར་ཐལ། དེ་ཚོགས་ལམ་པ་ཡོད་པ་གང་ཞིག ཚོགས་ལམ་པ་དེ་སྦྱོར་ལམ་ལ་འཕོས་ནས་མཐོང་ལམ་དུ་གྱུར་བ་མེད་ཅེས་སུས་ཀྱང་བཤད་ནུས་སམ། ཡང་ན། རྩ་བ་ལས་ཀྱང་ལྷག་པའི་གསུངས་ཟབ་མོ་གང་དུ་མཆིས་ཟེར་ནས། གོང་དུ་མཐོང་ལམ་གསར་སྐྱེ་ནི་མཁས་པ་སུས་ཀྱང་མི་བཞེད་དེ་གོང་ན་མཐོང་ལམ་མེད་མི་སྐྱོ། །ཞེས་པའི་དོན་དུ་ངེས་པའི་ཕྱིར་ཞེ་ན།དཔྱོད་ལྡན་དམ་པ་དག་གིས་གོང་མའི་རྟེན་ལ་ཚོགས་ལམ་པ་ཡོད་པར་་་མ་ཟད་ཚོགས་ལམ་གསར་སྐྱེའང་ཡོད་པའི་ཕྱིར། དེར་ཐལ། མཆིམས་ཊཱིཀ་ལས།འདོད་གཟུགས་ན་སྤྱོད་པའི་ལྷའི་བུ་རྣམས་ལའང་ཚོགས་ལམ་སྐྱེ་བ་ལ་འགལ་བ་་མེད་པའི་ཕྱིར་དེ་དག་ཀྱང་རྟེན་དུ་རུང་ངོ་། །ཞེས་གསུངས་པ་ལེགས་པའི་ཆ་སྡོམ་མོ་ཟེར། ཁ་ཅིག དེར་ནི་འདོད་པ་ཁོ་ནར་ངེས་ཏེ། གོང་མའི་རྟེན་ལ་བྱང་སེམས་ཚོགས་ལམ་གསར་སྐྱེ་ཡོད་ཅེ་ན། རྟོགས་ལྡན་ཆེན་པོ་བ་ན་རེ། དེའང་འཐད་པར་དཀའ་སྟེ། མི་ཡི་ནང་ནས་འཕེན་པར་བྱེད་ཅེས་རྩ་བར་ཡང་བསྟན་ལ། དེས་ན་གོང་མའི་རྟེན་ལ་ཚོགས་ལམ་གསར་སྐྱེ་མི་སྲིད་པར་འདྲ་སྟེ། དེར་ངེས་འབྱུང་སྐྱེ་དཀའ་བའི་ཕྱིར། ཁྱབ་སྟེ། ཚོགས་ལམ་སྐྱེ་བ་ངེས་འབྱུང་ལ་ལྟོས་པའི་ཕྱིར། དེར་ཐལ། མི་སྐྱོ་ལུང་ལས་འདིར་བརྩོམ་ཞིང་། །དེར་མཐར་ཕྱིན་ཅེས་འབྱུང་ཕྱིར་རོ། །ཞེས་གོང་མའི་རྟེན་དག་ལ་ཚོགས་ལམ་མེད་པར་བསྟན་པར་འདྲའོ་ཟེར་ན། འོ་ན། གོང་མ་དང་ཀླུ་སོགས་ལ་ལམ་གསར་སྐྱེ་མེད་པར་དཀའ་སྟེ། གོང་མའི་རྟེན་ལ་ཡོད་པར་གོང་སྨོས་ལྟར་མཆིམས་ཊཱིཀ་དྲངས་ཟིན་པ་ལྟར་ལ་ཀླུ་དང་དུད་འགྲོ་སོགས་སུའང་ཡོད་པར་མཆིམས་ཊཱིཀ་ལས། འོན་527 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཀྱང་ཀླུ་ལ་སོགས་པ་ལའང་སྐྱབས་སུ་འགྲོ་བ་ཡོད་པར་བཤད་ལ། ཞེས་གསུངས་པས་དོན་གྱིས་འགྲུབ་སྙམ་ལ་གོང་མའི་ལུགས་ལའང་ཀླུའི་རྟེན་ལ་སེམས་བསྐྱེད་་་གསར་སྐྱེ་ཡོད་པར་ཕར་ཕྱིན་ཡིག་ཆར་གསུངས་པས་དཔྱད་དགོས་ཟེར་ན། ཁོ་ན་རེ། དེ་དག་ཐར་བའི་ལམ་འཛིན་པར་མི་བྱ་སྟེ། གཟུགས་མེད་དང་བྱང་སྒྲ་མི་སྙན་དམྱལ་བ་སོགས་ལ་ཐར་བའི་ལམ་གསར་སྐྱེ་མེད་པས་ཀླུ་དང་དུད་འགྲོ་་་་་་་་གཞན་ལའང་ཐར་བའི་ལམ་སྐྱེ་བ་མེད་པར་རིགས་པའི་ཕྱིར། དེར་ཐལ། མངོན་པའི་རྒྱན་ལས། གཟུགས་མེད་པ་དང་བྱང་གི་སྒྲ་མི་སྙན་པ་ལ་ནི་མ་ཡིན་ཏེ།སྐྱེས་བུ་དམ་པ་ལ་ཡང་དག་པར་གདམས་པ་ནི་ནོད་པ་མེད་པའི་ཕྱིར། དམྱལ་བ་ནི་སྡུག་བསྔལ་གྱིས་རྣམ་པར་གཡེངས་པས་སྐབས་མི་རྙེད་པའི་ཕྱིར་ཐར་བའི་་ལམ་མི་སྐྱེ་བ་ཁོ་ན་ཡིན་ནོ། །ཞེས་གསལ་བར་མཛད་པ་ལ། ཁ་ཅིག གཞུང་གི་དོན་དང་བོ་ལ་བརྟག་ན་གཟུགས་མེད་པས་སྤྲུལ་བའི་འདོད་གཟུགས་སུ་ཆོས་་་་་་ཉན་པ་མེད་པར་ཐལ། དེའི་ཕྱིར། འདོད་མི་ནུས་ཏེ། གཞུང་དག་ལ་ཞིབ་ཏུ་ལྟོས་པས་ཤེས་པར་འགྱུར་སྙམ་མོ་ཟེར། ཁ་ཅིག དེ་ཡོད་ཅེ་ན་དེ་འདྲའི་སྤྲུལ་བ་བསྡུས་མ་ཐག་པས་གདམས་ངག་སོགས་ནོད་དམ་ཟེར་ལ། དོན་ཕྱི་མ་དམྱལ་བའི་རྟེན་ལ་ཐར་ལམ་སྐྱེས་པ་མེད་པར་ཐལ། དེའི་ཕྱིར། འདོད་ན། ཕར་ཕྱིན་ཡིག་ཆར། དང་བོ་དམྱལ་བའི་རྟེན་ལ་སྨོན་སེམས་དང་། ཞེས་ཐུན་མོང་བ་ལྟར་གསུངས་པ་མི་རིགས་པར་ཐལ། དེའི་ཕྱིར། འདོད་མི་ནུས་ཏེ། ལུགས་འདིའང་དེ་ལྟར་ཁས་འཆེ་བའི་ཕྱིར་ཟེར་རོ། །རྩ་བའི་དམ་བཅའ་ཚོགས་ལམ་ལ་སྒོམ་བྱུང་འཇོག་པར་ལུང་རིགས་ཆེས་མང་ངོ་ཞེ་ན། ཁོ་ན་རེ། དེའང་འཐད་སྙམ་པར་མི་འདུག་སྟེ། རང་འགྲེལ་ལས།ཐར་བའི་ཆ་དང་མཐུན་པ་དེ་ཡང་ཐོས་བསམ་ལས་བྱུང་བ་ཡིན་པར་བརྗོད་དེ།བསྒོམས་པ་ལས་བྱུང་བ་ནི་མ་ཡིན་ནོ། །ཞེས་དང་། ཡང་དེར་དྲན་པ་ཉེར་528 ་

མཛོད་གནས་དྲུག་པ།བཞག་གི་ཞི་ལྷག་འཇོག་དཀའ་བའི་རྒྱུ་མཚན་ལས་ཀྱང་འགྲུབ་པའི་ཕྱིར། མ་གྲུབ་ན། དེར་དྲན་ཉེའི་ལྷག་མཐོང་ཡོད་ཆོག་པར་ཐལ། དེའི་ཕྱིར། འདོད་མི་ནུས་ཏེ། དྲན་པ་ཉེར་བཞག་གི་ལྷག་མཐོང་ཐོབ་པ་སྦྱོར་ལམ་སྐབས་ཡིན་པའི་ཕྱིར། མ་གྲུབ་ན། དེར་ཐལ། ཡིག་ཆར། དྲན་པ་ཉེར་བཞག་གི་ལྷག་མཐོང་གྲུབ་པ་དང་དྲན་པ་ཉེར་བཞག་ལ་དཔྱད་སྒོམ་གྱི་སྒོམ་བྱུང་ཐོབ་པ་དང་། སྦྱོར་ལམ་དྲོད་ཐོབ་པ་དུས་མཉམ་པར་འདིར་ཡང་འདོད་པའི་ཕྱིར། ཞེས་དང་། རྩ་བར།ཞི་གནས་གྲུབ་པར་གྱུར་བ་ཡི། །དྲན་པ་ཉེར་བཞག་བསྒོམ་པར་བྱ། །ཞེས་སོགས་སུ་གསུངས་སོ་ཟེར། ཁ་ཅིག ཚོགས་ལམ་དུ་སྒོམ་བྱུང་ཡོད་དམ་མེད། ཕྱི་མ་ལྟར་ན་ཤིན་ཏུ་མི་རིགས་ཏེ། ཡིག་ཆར། འདིས་ཚོགས་ལམ་སྐབས་སུ་ལྷག་མཐོང་མེད་པར་བསྟན་སྙམ་ན་མི་རུང་སྟེ། མི་སྡུག་པ་ལ་དམིགས་པའི་ཞི་ལྷག་གཉིས་ཀ་ཡོད་པ་གང་ཞིག དབུགས་འབྱུང་རྔུབ་དྲན་པ་ལའང་དེ་གཉིས་ཀ་ཡོད་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེས་ན་དབུགས་འབྱུང་རྔུབ་ཀྱི་དྲན་པ་ཉེར་བཞག་གི་ཞི་ལྷག་གཉིས་ཚོགས་ལམ་ལ་ཡོད་པར་ཐལ། ཡིག་ཆར།དབུས་འབྱུང་རྔུབ་དྲན་པ་ལའང་དེ་གཉིས་ཀ་ཡོད་པའི་ཕྱིར། ཞེས་པས་ཀྱང་གོ་བར་བྱས་ལ། མི་སྡུག་པ་ལ་དམིགས་པའི་ཞི་ལྷག་ཟུང་འབྲལ་ཀྱང་ཚོགས་ལམ་དེ་ལས་ཐོབ་པར་ངེས་པའི་ཕྱིར་ཟེར་ན། དེའང་དཔྱད་པར་བྱ་བ་འདིར་ངེས་ཏེ་མི་སྡུག་པ་ལ་དམིགས་པའི་ཞི་ལྷག་ཟུང་འབྲལ་ཚོགས་ལམ་དུ་ཡོད་ན་དྲན་ཉེའི་ངོ་་་་བོར་གྱུར་བའི་ལྷག་མཐོང་དེར་མེད་པའི་རྒྱུ་མཚན་མི་རྙེད་པའི་ཕྱིར་ཏེ། ཡུལ་བདེན་པ་ལ་དམིགས་པའི་ལྷག་མཐོང་དེ་ལས་ཐོབ་པའི་ཕྱིར་ཟེར་བ་མང་བས་་་་་དཔྱད་པར་བྱ་དགོས་ན། ཁ་ཅིག་དྲན་པ་ཉེར་བཞག་གི་ལྷག་མཐོང་ཐོབ་པ་དང་སྦྱོར་ལམ་ཐོབ་པ་དུས་མཉམ་པར་འདིར་ཡང་འདོད་དགོས་པར་གསུངས་པ་་་་་་་ལྟར་ན། གྲུབ་མཐའ་གོང་མས་སྟོང་ལ་ལྷག་མཐོང་སྦྱོར་ལམ་དུས་མཉམ་པར་529 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གསུངས་པ་དང་འདྲ་བས། དེས་ན་བདག་མེད་ཅི་རིགས་ལ་དམིགས་པའི་ལྷག་མཐོང་ཐོབ་པ་དང་སྦྱོར་ལམ་ཐོབ་པ་དུས་མཉམ་པར་འདྲའོ་ཟེར་བ་ལ། ཁོ་ན་རེ། བདག་མེད་ལ་དམིགས་པའི་ལྷག་མཐོང་ཚོགས་ལམ་དུ་མེད་པ་ནི་མི་རིགས་ཏེ། ཚོགས་ལམ་དུ་བདག་མེད་ཡོད་པར་ངེས་པའི་ལྷག་མཐོང་གིས་བདག་མེད་ལ་དམིགས་པ་ཡིན་པའི་ཕྱིར། དེར་ཐལ། དེས་དམིགས་པ་བདག་མེད་ལ་དམིགས་ནས་རྣམ་པ་ཡོད་པར་བཟུང་བ་ཡིན་པའི་ཕྱིར། དེ་ལྟར་ཡོད་པར་མྱོང་བས་འགྲུབ་སྙམ་མོ་ཟེར་རོ། །བདེན་བཞི་ལ་དམིགས་པའི་སྦྱོར་ལམ་དྲོད་ཐོབ་མ་ཐག་པ་ཡིན་ན་དང་་་བོའི་ཉེར་བསྡོགས་མོས་པ་ཡིད་བྱེད་ཀྱི་དྲོད་ཐོབ་མ་ཐག་པ་ཡིན་པས་ཁྱབ་པར་་་་གྲུབ་མཐའ་གོང་འོག་ཀུན་མཐུན་པའི་ཕྱིར། བྱས་པ་ལ་ཁ་ཅིག དེ་ནི་འཐད་སྙམ་པར་མི་གཟུང་སྟེ། དེ་དངོས་གཞིའི་ངོ་བོར་དྲོད་ཐོབ་མ་ཐག་པ་གཅིག་ཡོད་པའི་ཕྱིར། ཁ་ཅིག དེ་ནི་འདོད་པ་ཁོ་ནར་ངེས་ཏེ། བསམ་གཟུགས་ཡིག་ཆ་སོགས་སུ་དེ་འདྲའི་མོས་པ་ཡིད་བྱེད་ཐོབ་པ་དང་སྦྱོར་ལམ་ཐོབ་པ་དུས་མཉམ་་་་པར་རྒྱ་ཆེར་བསྟན་པ་དང་། དེ་ཕྱིན་ཆད་ཡིག་ཆར་ཡང་དེ་ལྟར་ཡིན་པར་གསུངས་པ་སོགས་འདི་དང་མཐུན་པར་ཐམས་ཅད་ཕྱོགས་མཐུན་ཡིན་པར་་་་་་་་གྲགས་སོ། །ཁོ་ན་རེ། དེའང་མཐའ་གཅིག་ཏུ་ཁྱབ་མཐའ་འཛིན་པར་མི་བྱ་སྟེ།བདེན་བཞི་ཅི་རིགས་ལ་དམིགས་པའི་སྦྱོར་ལམ་ཐོབ་མ་ཐག་པའི་སྦྱོར་ལམ་དྲོད་་ལ་མོས་པ་ཡིད་བྱེད་ཀྱིས་ཁྱབ་པར་འཛིན་དཀའ་བའི་ཕྱིར། དེར་ཐལ། དེ་ལ་བསམ་གཏན་མཐའི་དངོས་གཞི་ཡོད་པར་མཁས་པས་ཞལ་གྱིས་བཞེད་པའི་ཕྱིར་ཏེ། རྩ་བར། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་རྟེན་གཅིག་ལ་ཀུན། །ཞེས་པས་སོ་ཟེར་བ་ལ། ཁ་ཅིག་ན་རེ། དེ་ནི་ཕལ་ཆེར་མཛོད་ཀྱི་རང་ལུགས་གཙོ་བོ་ཡིན་ནོ་ཟེར་ན། འོ་ན། དེའི་འདོད་པ་ལྟར་ན་བསེ་རུ་ལྟ་530 ་

མཛོད་གནས་དྲུག་པ།བུའི་རང་རྒྱལ་གྱིས་གདན་ཐོག་གཅིག་ཏུ་སྦྱོར་ལམ་ནས་བྱང་ཆུབ་པར་དུ་ལམ་་་་་ལྷག་མ་སོགས་མངོན་དུ་བྱས་པས་ཁྱབ་པར་ཐལ། དམ་བཅའ་དེ་དག་ཀུན་དོན་གྱིས་གྲུབ་པའི་ཕྱིར། འདོད་ན། དེ་འདྲའི་རང་རྒྱལ་དགྲ་བཅོམ་ཐོབ་མ་ཐག་པ་དེ་ཆོས་ཅན། ཁྱོད་ཀྱིས་འགོག་ལམ་སོགས་མ་ཐོབ་པར་ཐལ། ཁྱོད་ཀྱིས་འགོག་ལམ་བྱང་ཆུབ་མངོན་དུ་བྱས་སྟོབས་ཀྱིས་ཐོབ་པ་མིན་པ་གང་ཞིག སྦྱོར་བའི་སྒོས་ཐོབ་པ་མིན་པའི་ཕྱིར། ཕྱི་མ་མ་གྲུབ་ཟེར་ན། དེར་ཐལ། དེའི་སྒོ་ནས་སྒྲུབ་ཚུལ་མེད་པར་འདྲ་སྟེ། དེའི་བར་དུ་དེ་སྒྲུབ་པའི་དུས་མི་སྲིད་པའི་ཕྱིར། དེར་ཐལ། དེ་འདྲའི་གང་ཟག་དེས་སྦྱོར་ལམ་ནས་ལམ་ཕྱི་མ་ཀུན་གདན་ཐོག་གཅིག་ཏུ་སྒྲུབ་པས་བྱང་ཆུབ་མངོན་དུ་བྱེད་པ་ཡིན་པའི་ཕྱིར། ཁྱབ་སྟེ། དེའི་བར་དུ་དེ་དག་སྦྱོར་བའི་སྒོ་ནས་སྒྲུབ་པའི་སྐབས་མེད་པར་མངོན་གསལ་ལོ། །ཁ་ཅིག དེ་ནི་འདོད་པ་ཁོ་ནར་ངེས་ཟེར་བ་ལ། དེ་འདྲའི་དགྲ་བཅོམ་པ་དེ་ཆོས་ཅན། ཁྱོད་ཀྱིས་འགོག་ལམ་མ་ཐོབ་པར་ཐལ། འདོད་པ་དེའི་ཕྱིར། འདོད་མི་ནུས་ཏེ།དགྲ་བཅོམ་པ་ཞིག་ལ་འགོག་ལམ་མ་ཐོབ་པ་འདོད་པ་ནི་བློ་དམན་པའི་རྟགས་་་་མཚན་མངོན་གསལ་ལོ། །ཡང་ན། དེའང་མི་འཐད་པར་ཐལ། དེ་གཉིས་ཀའི་ཆ་ལས་གྲོལ་བའི་དགྲ་བཅོམ་པ་ཡིན་པ་གང་ཞིག་དེར་མཆིམས་ཊཱིཀ་ལས་ཀྱང་་་་་གསལ་བར་གསུངས་པས་མངོན་གསལ་ཡིན་ཞེ་ན། འོ་ན་དེ་འདྲའི་དགྲ་བཅོམ་པ་དེ་ཆོས་ཅན། ཁྱོད་མཆིམས་ཊཱིཀ་ལྟར་གཉིས་ཀའི་ཆ་ལས་གྲོལ་བའི་དགྲ་བཅོམ་པར་ཁས་ལེན་པ་ལ་ཉེས་པ་གང་ཡང་མེད་པར་ཐལ། དེའི་ཕྱིར། འདོད་ན། དེ་ཆོས་ཅན། འགོག་པ་མངོན་དུ་བྱས་པའི་གང་ཟག་ཏུ་ཐལ། འདོད་པའི་ཕྱིར། འདོད་ན། དེ་མི་རིགས་པར་ཐལ། དེས་འགོག་བདེན་བྱང་ཆུབ་མངོན་དུ་བྱས་སྟོབས་ཀྱིས་ཐོབ་པ་མིན། སྦྱོར་བའི་ཐོབ་པ་མིན། གཞན་ཐོབ་བྱེད་གང་ཡང་མེད་པའི་ཕྱིར་ཟེར་བ་ལ། ཁ་ཅིག བྱང་ཆུབ་ཀྱིས་ཐོབ་ཟེར་བ་ལ། རྟོགས་531 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལྡན་ལུང་སྟོན་པ་ན་རེ། དེའང་མི་འཐད་པར་མངོན་ཏེ། བྱང་ཆུབ་ཀྱིས་འགོག་ལམ་ཐོབ་པ་སངས་རྒྱས་ཀྱི་ཁྱད་ཆོས་ཁོ་ནར་ངེས་པའི་ཕྱིར། མ་གྲུབ་ན། དེར་ཐལ། ཐུབ་པས་བྱང་ཆུབ་ཀྱིས་ཐོབ་བྱ། །ཞེས་གསུངས་པའི་ལེགས་སོ། །ཁ་ཅིག ཐུབ་པ་དེ་ཉིད་ཀྱིས་བྱང་ཆུབ་ཐོབ་པས་སྟོབས་ཀྱིས་དེ་ཐོབ་ན་དེ་འདྲའི་རང་རྒྱལ་དགྲ་བཅོམ་པ་དེས་ཀྱང་བྱང་ཆུབ་ཐོབ་པའི་སྟོབས་ཀྱིས་་་་་་་་་འགོག་ལམ་ཐོབ་པ་མིན་པའི་རྒྱུ་མཚན་མེད་པར་འདྲ་སྟེ། དེ་གཉིས་ཀྱིས་གདན་གཅིག་ཏུ་ལམ་མཐར་ཕྱིན་པར་འདྲ་བའི་ཕྱིར། ཁྱབ་སྟེ། ཐུབ་པ་སངས་རྒྱས་ལའང་དེ་ལས་གཞན་ཐོབ་ཚུལ་མེད་པའི་ཕྱིར་ན། ཁོ་ན་རེ། དེ་ཆེས་མི་འཐད་པར་ཐལ། བྱང་ཆུབ་ཀྱི་སྟོབས་ཀྱིས་ཐོབ་པ་སངས་རྒྱས་ཁོ་ནའི་ཁྱད་ཆོས་ཡིན་པའི་ཕྱིར། མ་གྲུབ་ན། དེར་ཐལ། ཐུབ་པའི་བྱང་ཆུབ་ཀྱིས་ཐོབ་བྱ། །ཞེས་པས་གཞན་རྣམས་ཀྱིས་སྦྱོར་བའི་སྒོམ་ནས་ཐོབ་པར་གོ་ནུས་པའི་ཕྱིར་ཟེར་བ་ལ ཁོ་ན་རེ། དེ་ཁོ་ནར་ངེས་ཏེ། རྩ་བར། མ་ངེས་འཕགས་པས་སྦྱོར་བས་ཐོབ ཅེས་པས་འགོག་ལམ་སྦྱོར་བས་ཐོབ་པར་ཆེས་གསལ་ལོ་ཞེ་ན། རྟོགས་ལྡན་ཆེན་པོ་བ་ན་རེ། དེར་དཔྱད་པའི་རྣམས་གྲངས་མང་ཞིང་དེ་འདྲའི་བསེ་རུ་ལྟ་བུས་བྱང་ཆུབ་ཐོབ་པས་སྟོབས་ཀྱིས་འགོག་ལམ་འཐོབ་པ་ནི་རིགས་པས་སྒྲུབ་ནུས་ཏེ། དེ་འདྲའི་བསེ་རུ་ལྟ་བུའི་རང་རྒྱལ་དེས་སྦྱོར་ལམ་ཐོབ་པའི་རྟེན་དེ་ལ་ཡིད་བྱེད་་་་་་་སོགས་ཀྱིས་ལམ་མ་སྒྲུབ་པར་བསམ་གཏན་མཐའ་ལ་བརྟེན་ནས་གདན་ཐོག་་་་་་་གཅིག་ཏུ་ལམ་ལྷག་མ་སོགས་ཐོབ་པར་བྱས་པའི་ཕྱིར། ཁྱབ་སྟེ། དེའི་བར་དུ་སྦྱོར་བས་སྒྲུབ་ན་ཉེར་བསྡོགས་མོས་པ་ཡིད་བྱེད་མངོན་དུ་བྱས་དགོས་པ་ལ་དེ་་་་མ་བྱས་པར་བསམ་གཏན་མཐའ་མངོན་དུ་བྱས་པས་སྦྱོར་ལམ་ཐོབ་སྟེ། ལམ་ལྷག་མ་སོགས་བསམ་གཏན་མཐའ་ལ་རྟེན་པ་ཡིན་པའི་ཕྱིར། དེར་ཐལ། སྟོན་པ་དང་བསེ་རུ་ལྟ་བུའི་རང་རྒྱལ་དག་གིས་སྦྱོར་ལམ་གསར་དུ་ཐོབ་པ་ལྟ་བུས་་་་་་532 ་

མཛོད་གནས་དྲུག་པ།བྱང་ཆུབ་པར་དུ་བསམ་གཏན་མཐའ་ལ་རྟེན་པ་སློབ་དཔོན་མཆོག་གི་དགོངས་་་པ་བླ་མེད་ཡིན་པར་གནས་པའི་ཕྱིར་ཏེ། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་རྟེན་གཅིག་ལ་ཀུན། །ཅེས་པས་གོ་བར་བྱས་ཟེར་བ་ལ་ཞིབ་པར་དཔྱད་དགོས། དེ་ནི་གྲུབ་མཐའ་གོང་མའི་ལུགས་ལྟར་ན་དཀའ་བའི་གནས་སུ་འགྱུར་ངེས་ཏེ། བདེན་པ་ལ་དམིགས་པའི་སྦྱོར་ལམ་དྲོད་ཐོབ་པ་དང་དེ་འདྲའི་མོས་པ་ཡིད་བྱེད་ཐོབ་པ་དེར་དམིགས་པའི་ལྷག་མཐོང་ཐོབ་པ་དུས་་་་་མཉམ་དུ་ཐོབ་དགོས་པར་ཡང་ཡང་གསུངས་པས་བསེ་རུ་ལྟ་བུའི་རང་རྒྱལ་གྱིས་་ཀྱང་དེ་ལྟར་དགོས་པར་གོར་མ་ཆག་སྟེ། སྟོང་ལ་ལྷག་མཐོང་སྦྱོར་ལམ་དུས་མཉམ་དང་ཞེས་སོགས་ཀྱིས་གོ་སླ་བར་བྱས་ཟེར་བ་ལ། རྟོགས་ལྡན་ཆེན་པོ་བ་ན་རེ། དེ་ལྟར་ཡིན་དུ་གྱུར་ཀྱང་མངོན་པའི་གཞུང་འདི་ལྟར་མིན་པ་གོང་མའི་མཁས་པ་གང་གིས་ཀྱང་མི་འདོད་པར་འདྲ་སྟེ། མངོན་པ་གོང་འོག་ལ་མ་ལྟོས་པར་ལམ་གྱི་སེམས་རྟེན་བྱེད་ཚུལ་སོགས་མི་སྨྲ་བའི་ཕྱིར་ཏེ། ལེགས་བཤད་གསེར་འཕྲེང་སོགས་ལས་ཤེས་ནུས་སོ། །དེས་ན་བསེ་རུ་ལྟ་བུའི་རང་རྒྱལ་གྱིས་སྦྱོར་ལམ་དྲོད་མངོན་དུ་བྱས་ཚེ་བསམ་གཏན་མཐའ་ལ་བརྟེན་ནས་ལྷག་མཐོང་་་གི་སྦྱོར་ལམ་གསར་རྙེད་ཟེར་བ་ནི་མངོན་པའི་དོན་དང་མཐུན་གྲུབ་ཡིན་པར་་་་་རིགས་པའི་ཕྱིར། དེར་ཐལ། དེ་ནི་གྲུབ་མཐའ་གོང་མ་དང་དེ་མཐུན་མི་བྱེད་པར་རང་སྣང་ཤར་ཚོད་བྱེད་པ་མཁས་པའི་ལམ་ལས་འདས་པ་ཡིན་པར་ངེས་སོ་ཞེས་དཔྱོད་མཁན་དམ་པ་འགས་རྩོད་ན། ཁ་ཅིག གྲུབ་མཐའ་གོང་མའི་ལུགས་ལྟར་ན་དེ་དག་ཡིན་ཚད་འདོད་པ་ནི་ཆེས་དཀའ་བར་སྣང་སྟེ། བསེ་རུ་ལྟ་བུའི་རང་རྒྱལ་གྱིས་སྦྱོར་ལམ་ཐོབ་པ་ནས་བྱང་ཆུབ་པར་དུ་བསམ་གཏན་མཐའ་ཁོ་ན་ལ་བརྟེན་ནས་ལམ་ལྷག་མ་སོགས་མཐར་ཕྱིན་པར་བྱས་པ་ནི་དེ་བས་ཀྱང་རིགས་དཀའ་སྟེ། དེའི་བར་དུ་དངོས་གཞི་གཞན་སྒྲུབ་པ་ཡོད་པའི་ཕྱིར། ཡང་ན་དེ་533 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདྲའི་རང་རྒྱལ་དེས་ཉེར་བསྡོགས་གང་ལ་མ་ལྟོས་པར་དངོས་གཞི་ཇི་ལྟར་སྒྲུབ་་ཚུལ་མེད་པའི་ཕྱིར་ཟེར་བ་ལ་དཔྱད་གཞི་ཆེའང་སྐབས་སུ་ཆེར་མ་བབ་པར་་་་་་་་བསམ་གཟུགས་སོགས་སུ་སྤྲོ་ངེས་སོ། །གོང་མ་བའི་རྒྱུད་ལ་འོག་སའི་སྦྱོར་ལམ་པའི་སེམས་ཡོད་པར་འདྲ་བ་་་་་་ཞིག་མཆིམས་ཊཱིཀ་ལས་གསུངས་ཤིང་དེ་ལྟར་ན་གོང་མར་འོག་སའི་སྤྲུལ་སེམས་་་མིན་པའི་སེམས་ཤིག་བཞག་པར་འདྲ་བས་ཁ་ཅིག་འཐད་པར་བཟུང་བ་ནི་ཆེས་་མི་རིགས་ཏེ་བྱེ་སྨྲ་གང་གིས་ཀྱང་མི་འདོད་པར་མངོན་གསལ་ཡིན་པས་ཅུང་ཞིག་སྤྲོ་རྒྱུ་ཡོད་ཟེར་རོ། །ཁོ་ན་རེ། གོང་སའི་རྟེན་ལ་འོག་སའི་སྤྱོད་ལམ་པའི་སེམས་འཇོག་པར་རྩ་བ་ལས་བསྟན་པར་འདྲ་བ་ཞིག་སྣང་ཡང་མཆིམས་མཛོད་ཤོག་་་་་་གྲངས་ཉིས་བརྒྱ་དང་བཅུ་གསུམ་ངོར་ཡོད་པར་བླ་མ་མཆོག་ནས་གསུངས་པ་་་་་་ཐོས་ཏེ་སྤྲོས་པ་རེ་ཡོད་གསུངས་ཤིང་དེ་ལྟར་ན་གོང་སར་དེ་འཇོག་པར་དཀའ་་་་སྟེ། དེའི་དེ་མ་ཐག་རྐྱེན་མེད་པའི་ཕྱིར། དེར་ཐལ། དེའི་དེ་མ་ཐག་རྐྱེན་ལ་འདོད་སེམས་ཤིག་དགོས་པས་སྤྲུལ་སེམས་ཀྱིས་དེའི་དེ་མ་ཐག་རྐྱེན་མི་བྱེད་ལ་་་་་གཞན་དེའི་དེ་མ་ཐག་རྐྱེན་བྱེད་པའི་སེམས་ཤིག་མི་སྲིད་པའི་ཕྱིར་ཟེར། ཁོ་ན་རེ། གོང་མའི་རྟེན་ལ་འོག་སའི་སྤྱོད་ལམ་པའི་སེམས་མེད་པར་ནི་ཤིན་ཏུ་མི་རིགས་ཏེ། གོང་མའི་ལུས་ལ་དེ་ཡོད་ཀྱང་དེས་རླུང་མི་རྟོགས་པ་ཡིན་ཞེས་བཤད་དགོས་པའི་ཕྱིར། མ་གྲུབ་ན། དེར་ཐལ། འགྲེལ་བ་མངོན་པའི་རྒྱན་ལས། གོང་མའི་ལུས་ལ་འོག་མའི་སེམས་ཇི་ལྟར་འབྱུང་ཞེ་ན། འདོད་པ་ནས་བསམ་གཏན་བཞི་བའི་བར་དུ་ས་གོང་མ་ཐོབ་པའི་ལུས་ལ་འོག་མ་འདོད་པ་ལ་སོགས་པའི་་་་་་སྤྲུལ་སེམས་དང་སྤྱོད་ལམ་པའི་སེམས་གཉིས་འབྱུང་བར་འདོད་དེ། དེ་གཉིས་ཀྱིས་མི་རྟོགས་སོ་ཞེས་བྱ་བའི་དོན་ཏེ། དེ་གཉིས་ཀྱིས་ཀྱང་མི་རྟོགས་ན་ཉོན་མོངས་ཅན་གྱི་ལྟ་ཅི་སྨོས་ཞེས་པའོ། །ཞེས་གསལ་བར་བསྟན་པས་སོ་ཞེ་ན། གོང་་ 534 ་

མཛོད་གནས་དྲུརྒ་པ།སྨོས་ལྟར་སྤྲོ་དགོས་ཏེ། གཟུགས་ཁམས་པའི་རྒྱུད་ལ་འདོད་པའི་སྤྱོད་ལམ་པའི་སེམས་ཡོད་ན་དེ་གང་གི་མཇུག་ཐོགས་སུ་འབྱུང་བ་ཡིན་གོང་མའི་སེམས་ཤིག་གི་མཇུག་ཐོགས་སུ་བྱུང་ན་དྲིས་ཤིག་དང་ཡང་ན་རྒྱལ་སྲས་མའི་བར་སྡོམ་སོགས་སུ་འགལ་བ་དང་རྩ་བའི་གཉིས་པར་མཇུག་ཐོགས་རྒྱས་པར་བཤད་དེ་ལྟས་པ་ཙམ་་ལས་གོ་སླའོ་ཟེར།དབུགས་འབྱུང་རྔུབ་ཀྱི་ཏིང་ངེ་འཛིན་གྱི་སེམས་རྟེན་ལ་ས་ལྔ་གསུངས་་་་པ་ལ། ཁ་ཅིག དེ་ཁོ་ནར་མ་ངེས་ཏེ། བསམ་གཟུགས་ཡིག་ཆར། ཚོར་བ་བདེ་བའང་བཞག་པའི་ཕྱིར་ན། དེ་ནི་གོང་མའི་ལུགས་ཡིན་སྙམ་སྟེ། དེ་ཉིད་ལས།གྲུབ་མཐའ་གོང་མའི་ལུགས་ལ། ཚོར་བ་བདེ་བ་ཤིན་ཏུ་ཡོད་པས་ཞིབ་ཆ་དགོས་སོ། །ཞེས་གོང་མའི་ལུགས་སོ། །གོང་སྨོས་ཀྱི་དོན་ལའང་ཅུང་ཞིག་སྤྲོས་ན་ཁམས་གོང་མའི་ལུས་རྟེན་ལ་འདོད་པའི་སྤྱོད་ལམ་པའི་སེམས་མེད་ཅེས་ཐག་གཅོད་་་་་་པར་མཁས་པས་མི་འཛིན་ཏེ། གོང་སར་དེ་ཡོད་པར་རྩ་འགྲེལ་རྣམས་ཀྱི་དགོངས་པ་ཡིན་ཚོད་དུ་སྣང་བའི་ཕྱིར། དེར་ཐལ། རྩ་བ་ལས། འོག་མ་ཡི།ཡིད་ཀྱིས་དེ་གཉིས་མ་གཏོགས་སོ། །ཞེས་དང་། གང་སྤེལ་ལས། འོག་མ་ཡི།ཡིད་ཀྱིས་དེ་གཉིས་མ་གཏོགས་སོ། །ཞེས་བྱ་བ་ལ་སོགས་པ་ལ་འདོད་པའི་ཁམས་སུ་སྐྱེས་པ་ནི་སེམས་བཞིས་རྟོགས་པ་ལ་བསམ་གཏན་དང་བོ་དང་གཉིས་་པ་དང་གསུམ་པའི་ས་བ་རྣམས་ནི་གོ་རིམ་བཞིན་དུ་སེམས་གསུམ་དང་གཉིས་་་་་དང་གཅིག་གིས་རྟོགས་སོ། །ཞེས་པ་ནས། རེ་ཞིག་སྤྲུལ་བ་དང་སྤྱོད་ལམ་པའི་སེམས་འོག་མ་བས་གོང་མར་སྐྱེས་པས་མངོན་དུ་བྱེད་པ་གང་ཡིན་པ་དེས་ཀྱང་་་་མི་རྟོགས་ན། ཞེས་གོང་སར་བཞག་པར་དེས་ཀྱང་གསལ། དེས་ན་གོང་མ་བའི་རྒྱུད་དག་ལ་འོག་སའི་སྤྱོད་ལམ་པའི་སེམས་བཞག་པ་ནི་མཁས་པ་ཚད་ལྡན་གྱིས་མི་འཐད་པར་གཞུང་གང་དུའང་མ་གསུངས་པར་འདྲ་བས་ཊཱིཀ་བྱེད་འགའ་་་་་་་535 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རེས་གོང་སར་དེར་བཞག་པར་འདོད་པ་ཁོ་ནར་ཟད་དོ་ཞེ་ན། རིགས་སྨྲ་ལྷ་རིགས་པ་ན་རེ། དེ་ནི་སྔར་སྤྲོས་པ་བཞིན་མི་འཐད་པར་གོ་སྟེ། གཟུགས་ཁམས་སུ་འདོད་པའི་སྤྱོད་ལམ་པའི་སེམས་འཛིན་པ་ནི་མཇུག་ཐོགས་ཀྱི་དོན་མ་ཤེས་་་་་པར་མངོན་གསལ་དུ་སོང་བར་ཐལ་བ་དང་། གོང་མ་བའི་རྒྱུད་ལ་འདོད་པའི་སྤྲུལ་སེམས་མ་གཏོགས་པའི་སེམས་གཞན་རིགས་པར་ཐལ་བ་དང་། དེ་ཡུལ་ཅན་མིན་པར་ཐལ་བ་སོགས་གྲངས་མཐའ་མེད་པར་འགྱུར་རོ་ཟེར་ན། སྔར་དྲངས་པ་ལྟར་ལུང་བརྒྱ་དག་གིས་ཀྱང་དེར་ཡོད་པར་བསྟན་པས་དཔྱད་གཞི་་་་་་ཞིག་ཡོད་དོ། །དབུགས་འབྱུང་རྔུབ་ཀྱི་རླུང་ཡིན་ན་འདོད་པའི་རླུང་ཡིན་པས་ཁྱབ་པའི་ཕྱིར། བྱས་པ་ལ་དཔྱོད་ལྡན་ཁ་ཅིག་ན་རེ། དེ་ནི་འདོད་པར་འདྲ་སྟེ། དབུགས་འབྱུང་རྔུབ་ཀྱི་ཏིང་ངེ་འཛིན་ནི་འདོད་པ་ཁོ་ནར་སྒོམ་དགོས་པ་ལ་ཁམས་གཞན་དུ་དེ་སྒོམ་པ་མེད་པས་དེ་གང་ལས་སྒོམ་པ་ན་ས་དེའི་རླུང་ཡིན་དགོས་པའི་ཕྱིར།མ་གྲུབ་ན། དེར་ཐལ། འདོད་རྟེན། ཞེས་དང་། ཡང་ན་འདོད་པའི་སས་བསྡུས་ཡིན་པར་ཨ་ཁུ་ཚང་གི་མཐའ་དཔྱོད་དུའང་སྤྱོད་ཡུལ་རླུང་རང་ལུགས་ལ་རྩ་བར།འདོད་རྟེན། ཞེས་པ་ལྟར་ན་འདོད་པའི་སས་བསྡུས་ཡིན་དགོས་ཏེ། རྩ་བར།གང་ལས་ལུས། ཞེས་དང་། རང་འགྲེལ་ལས། ལུས་གང་ཡིན་པ་དེའི་ས་བ་དག་ཡིན་པར་རིགས་པར་བྱའོ། །ཞེས་དང་། མཐའ་དཔྱོད་ལས། ལུས་རྟེན་གང་ཡིན་གྱིས་དེའི་རླུང་ཡིན་པའི་ཞེས་སོགས་མཐའ་མེད་པས་བསྒྲུབ་ཟིན་ལྟར་འདི་་་ནི་གཞུང་ཆེན་མོ་བ་རྣམས་ཀྱི་དགོངས་པ་གཅིག་ཏུ་བཀྲལ་བར་འདུག་པས་དེས་་ན་དེའི་རླུང་ལ་འདོད་པའི་སས་བསྡུས་ཀྱིས་ཁྱབ་པ་ཡིག་ཆ་ལྟར་འཛིན་ནོ། །ཡིག་ཆར་ཤིན་ཏུ་མངོན་གསལ་ཡིན་པས་ལུས་རྟེན་གང་ཡིན་གྱི་དེའི་རླུང་ཡིན་་་་་དགོས་རྒྱུ་ཞིག་ཚིག་ལ་གསལ་ལོ། །དབུགས་འབྱུང་རྔུབ་ཀྱི་ཏིང་ངེ་འཛིན་སྒོམ་536 ་

མཛོདགནསདྲུགཔ། ད་པའི་གང་ཟག་ནི་འདོད་ཁམས་པ་ཁོ་ནར་ངེས་ཏེ། སྨོས་མ་ཐག་པའི་རྩ་བར།འདོད་རྟེན་ཅེས་དང་། མཐའ་དཔྱོད་ཀྱིས་རྩ་བའི་དོན་ཁོ་ནར་ངེས་ཏེ། དེ་ཉིད་ལས། འདོད་རྟེན། ཞེས་པ་ནས། དབུགས་རྔུབ་དབུགས་འབྱུང་གང་ལས་ལུས། །ཞེས་ངེས་ཚིག་གིས་བསྟན་པའི་ཕྱིར། ཡང་ན་གོང་མའི་རླུང་འདོད་རྟེན་ལ་སྒོམ་པའི་རྒྱུ་མཚན་ལས་སྐྱོན་མེད་དོ་ཞེ་ན་དེའང་རིགས་པ་མིན་ཏེ། འདོད་པ་བའི་སར་གོང་མའི་རླུང་ཇི་ལྟར་ངེས་ཏེ་མ་ངེས་པར་འཛིན་པའི་ཕྱིར། དེར་ཐལ།རྣལ་འབྱོར་བ་དེའི་རྔུབ་པའི་རླུང་ལ་གོང་མའི་རླུང་འཇོག་དཀའ་བའི་ཕྱིར།ཡང་ན་གོང་མའི་འབྱུང་བཞི་འདོད་པར་མྱོང་བ་མཁས་པས་ཡུལ་མིན་ནམ་སྙམ་་སྟེ་སྔར་ཡང་སྤྲོས་ཡོད་པས་རྒྱས་པར་འདི་དག་གོ་ཞེས་སོགས་ཀྱི་སྤྲོ་ཚུལ་འདི་ནི་་་རྒྱ་ཆེའོ་ཟེར་ན། འགྲེལ་བཤད་པ་མཁས་པ་ཁ་ཅིག ལུང་རིགས་དེ་དག་གིས་འཕེན་ཚུལ་ཁྱོད་ཉིད་ཀྱིས་བྱས་ཀྱང་སྤྱོད་ཡུལ་རླུང་ཞེས་པའི་རླུང་ལ་ནི་འདོད་་་་་པའི་རླུང་ཁོ་ནས་ཁྱབ་པ་ནི་ཤིན་ཏུ་མི་རིགས་ཏེ། རྩ་བའི་དོན་ནི་དབུགས་འབྱུང་རྔུབ་ཀྱི་ཏིང་ངེ་འཛིན་སྒོམ་པའི་གང་ཟག་ལ་འདོད་རྟེན་གྱིས་ཁྱབ་ཀྱང་།དེའི་རྒྱུད་ལ་འདོད་པ་ནས་བསམ་གཏན་གསུམ་པའི་བར་གྱི་རླུང་ཡོད་པར་ལུང་་རིགས་དག་གིས་བསྒྲུབ་སླ་བའི་ཕྱིར། དེར་ཐལ། རིགས་པས་བརྟག་ན་དབུགས་འབྱུང་རྔུབ་ཀྱི་ཏིང་ངེ་འཛིན་དང་དེའི་ཡུལ་གྱི་རླུང་གཉིས་ས་གཅིག་པར་ཊཱི་ཀ་་་་ལྟར་དོན་ལའང་ངེས་སོ། །དེ་བཞིན་དུ་འགྲེལ་བ་རྒྱལ་སྲས་མ་ལས། དབུགས་རྔུབ་དབུགས་འབྱུང་གང་ལས་ལུས་ཞེས་བྱ་བ་ནི། དབུགས་རྔུབ་པ་དང་དབུགས་འབྱུང་བ་དྲན་པ་དང་འབྲལ་བས་དབུགས་རྔུབ་པ་དང་དབུགས་འབྱུང་པའི་ས་ཐམས་ཅད་སྟོན་པར་བྱེད་དོ། །ལུས་ས་གང་ཡིན་པ་ཞེས་བྱ་བ་ནི་འདོད་པ་ན་སྤྱོད་པ་ནས་བསམ་གཏན་གསུམ་པའི་ས་བའི་བར་ཏེ། འདི་དག་ནི་དེའི་ས་བ་ཡིན་གྱི་གཞན་གྱི་མ་ཡིན་ནོ། །ཞེས་པས་དེ་སྒོམ་པའི་ཏིང་ངེ་འཛིན་ས་གང་537 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་གི་ཡིན་པ་དེ་བཞིན་དུ་དེའི་བསྒོམ་བྱའི་རླུངའང་དེའི་ས་བ་ཡིན་པར་གསལ་བར་བསྟན་ཏོ་ཞེ་ན། ཁོ་ན་རེ། ལུང་དེ་ནི་ཁྱོད་ཀྱི་སྒྲུབ་བྱེད་མིན་ལ་སྔར་བཤད་པའི་སྒྲུབ་བྱེད་ཏུ་འགྲོ་ངེས་པར་སེམས་ཏེ། འདི་དག་ནི་དེའི་ས་བ་ཡིན་གྱི་གཞན་གྱི་ས་བ་ནི་མ་ཡིན་ནོ། །ཞེས་པས་འདོད་པ་ནས་གསུམ་པའི་བར་གྱི་ཏིང་ངེ་འཛིན་དག་གི་སྤྱོད་ཡུལ་གྱི་རླུང་ནི་འདོད་པའི་ས་བ་ཡིན་གྱི་ས་གཞན་གྱི་ནི་མིན་ནོ་ཞེས་འགྲེལ་དགོས་ཏེ། དེ་ལྟར་མིན་ན་དེའི་ས་བ་ཡིན་གྱི་ཞེས་པའི་དེ་སྒྲའི་དོན་མེད་པར་འགྱུར་རོ། །ཞེས་འཕེན་པར་བྱས་སོ། །གཞན་ཡང་། སྔར་རྒྱ་ཆེར་སྨོས་པའི་ཨ་ཁུ་ཚང་ནས་འདོད་པའི་ས་བ་ཡིན་པར་ཡང་ཡང་བསྟན་པར་འདྲའོ་ཞེ་ན།གཞན་མང་བོ་ཞིག་ན་རེ། རྒྱལ་སྲས་མའི་དོན་དེ་ལྟར་མིན་པར་ཆེས་གསལ་ཏེ།དེར་གཞན་གྱི་ས་བ་མིན་ཞེས་པ་ནི་དེ་དག་གི་རླུང་བསམ་གཏན་བཞི་བ་ན་མེད་་པས་ཡིན་ཏེ། དེར་དབུགས་འབྱུང་རྔུབ་ཀྱི་ཏིང་ངེ་འཛིན་མི་འཇོག་པ་ནི་དེར་རླུང་མེད་པས་ཡིན་པའི་ཕྱིར་ཏེ། རྒྱལ་སྲས་མ་ལས། བསམ་གཏན་བཞི་བའི་ཉེར་བསྡོགས་ན་ཡང་བཏང་སྙོམས་ཡོད་མོད་ཀྱི་དེ་ནི་དབུགས་རྔུབ་པ་དང་་་་་་་་་འབྱུང་བ་དག་གི་ས་བ་མ་ཡིན་ནོ། །ཞེས་ས་དེར་རླུང་མེད་པས་དེའི་ཏིང་ངེ་འཛིན་དེར་མེད་པ་ཡིན་པར་གསལ་ལ། གང་སྤེལ་ལས་ཀྱང་། དབུགས་རྔུབ་པ་དང་འབྱུང་བ་ནི་དེ་དག་གི་ས་བ་ཁོ་ན་ཡིན་ཏེ། གཞན་གྱི་ས་བ་ནི་སྙོམས་པར་ཞུགས་པ་དེ་དམིགས་པ་མ་ཡིན་ནོ། །ཞེས་པས་འདོད་པའི་ས་བས་མ་ཁྱབ་པར་གསལ་ལོ་ཞེ་ན།དེ་དག་གི་རྗེས་འཇུག་པའི་མཁས་པ་འགའ་ཞིག་གིས་དེ་ཁོ་ནར་ངེས་ཏེ།འདོད་པའི་སེམས་ལ་བརྟེན་ན་འདོད་པའི་ས་བ་ཡིན་པ་བཞིན་བསམ་གཏན་་་་་་གསུམ་པའི་བར་རིགས་འགྲེ་བར་མཆིམས་ཊཱིཀ་ལས། འདོད་པའི་སེམས་ལ་བརྟེན་ན་འདོད་པའི་ས་བ་ཡིན་ལ། ཞེས་པ་ནས། གསུམ་པ་ལ་བརྟེན་ན་གསུམ་538་

མཛོད་གནས་དྲུག་པ།པའི་ས་བའི་རླུང་ཡིན་པའི་བར་དུའོ། །ཞེས་ཚིག་ལ་གསལ་བར་མངོན་ནོ་ཞེ་ན།ཁོ་ན་རེ། དེས་ན་བསམ་གཏན་དང་བོ་ནས་གསུམ་པའི་བར་གྱི་དབུགས་འབྱུང་རྔུབ་ཀྱི་ཏིང་ངེ་འཛིན་གྱི་སྤྱོད་ཡུལ་རིམ་བཞིན་རང་རང་གི་ས་བ་དགོས་པར་་་་་་་བསྟན་པའང་ཁྱབ་པར་འཛིན་དཀའ་སྟེ། གོང་མའི་ཉེར་བསྡོགས་ཀྱི་དེ་འདྲའི་ཏིང་ངེ་འཛིན་དེ་རང་ས་ཁོ་ནར་དམིགས་པའང་འདོད་དཀའ་བའི་ཕྱིར། དེར་ཐལ། གོང་སའི་ཉེར་བསྡོགས་ཡིན་ན་གོང་འོག་གཉིས་ཀར་དམིགས་པས་ཁྱབ་པའི་ཕྱིར་ཏེ། དེས་འོག་ས་ལ་རགས་པ་དང་གོང་ས་ལ་ཞི་བར་ལྟ་དགོས་པའི་ཕྱིར། ཞི་སོགས་རགས་སོགས་རྣམ་པ་ཅན། །ཞེས་པ་དང་། རང་དང་འོག་སའི་སྤྱོད་ཡུལ་ཅན་ཡིན་པ་ནི་རྩ་འགྲེལ་ཀུན་གྱིས་རིགས་པའི་ཕྱིར་ཟེར་བའང་ཡོད་་་་་དོ། །དེས་ན་མཆིམས་ཊཱིཀ་ལ་དགོངས་པ་བཙལ་རྒྱུ་ཡོད་དམ་ཞེ་ན། ཁོ་ན་རེ།ཁྱོད་ཀྱིས་དཔྱད་ཚུལ་འདི་ལྟར་ན་སྔར་གྱི་དཔྱད་ཚུལ་དེའང་མི་འགྲིག་པ་ལྟར་་་་་གནས་ཏེ། དེའི་ཡུལ་ལ་འདོད་པའི་རླུང་གིས་ཁྱབ་པའང་འཛིན་ཏུ་མེད་པའི་ཕྱིར་ཏེ། གོང་མའི་རླུང་ཡང་ངེས་པའི་ཕྱིར། དེར་ཐལ། དེ་དག་གི་ཉེར་བསྡོགས་ཀྱི་ཁམས་གོང་འོག་ལ་དམིགས་པ་ཁྱེད་ཀྱིས་ཁས་བླངས་པའི་ཕྱིར།ཡང་ན་བསམ་གཏན་བཞི་བ་ནའང་དབུགས་འབྱུང་རྔུབ་ཀྱི་ཏིང་ངེ་འཛིན་ཕལ་་་ཆེར་ཁྱོད་ཀྱིས་འདོད་འདྲ་སྟེ། དེའི་ཏིང་ངེ་འཛིན་ཅི་རིགས་ཀྱིས་དབུགས་འབྱུང་རྔུབ་ཀྱི་རླུང་སྤྱོད་ཡུལ་བྱེད་པའི་ཕྱིར་ཏེ། དེའི་སྤྱོད་ཡུལ་མ་ཡིན་པ་ཞིག་འཇོག་དཀའ་བའི་ཕྱིར། འདོད་མི་ནུས་ཏེ། འགྲེལ་བ་རྒྱལ་སྲས་མ་ལས། བསམ་གཏན་བཞི་བ་ལ་སྙོམས་པར་ཞུགས་པ་རྣམས་ལ་ཡང་དབུགས་རྔུབ་པ་དང་་་་་་་་་དབུགས་འབྱུང་བའི་ས་བའི་སེམས་མེད་དོ། །ཞེས་གསུངས་པ་ལེགས་པར་སྣང་ངོ་། །ཡང་ན། ཁྱོད་ཀྱི་དཔྱད་ཚུལ་ལ་བརྟག་ན་གཞན་རྒྱུད་ཀྱི་དབུགས་འབྱུང་539 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྔུབ་ཀྱི་རླུང་ལ་དམིགས་པར་ཐལ་བ་བཟློག་ཏུ་མེད་དེ། ཉེར་བསྡོགས་དེ་དག་གིས་གཞན་རྒྱུད་ལ་དམིགས་པ་ཁས་བླངས་པ་དེའི་ཕྱིར། འདོད་ནུས་ཏེ། གང་སྤེལ་ལས། རང་གི་ལུས་ཀྱི་དབུགས་རྔུབ་པ་དང་དབུགས་འབྱུང་བ་དག་ལ་དམིགས་པ་ཡིན་གྱི། གཞན་གྱི་ལུས་ཀྱི་དབུགས་རྔུབ་པ་དང་དབུགས་འབྱུང་བ་ལ་དམིགས་པ་མ་ཡིན་ནོ། །ཞེས་ཐག་ཆོད་ཀྱི་ཚིག་ཁོ་ནར་ངེས་ཟེར། ཁ་ཅིག རྩ་བར། གང་ལས་ལུས་ཞེས་པ་ལ་བརྟག་ན་འདོད་པ་ནས་གསུམ་པའི་བར་གྱི་ལུས་རྟེན་ཡོད་སྙམ་སྟེ། དེ་དག་གི་སེམས་ཡོད་པ་བཞིན་ལུས་ཀྱང་དེར་བཞག་ན་དབུགས་རྔུབ་དབུགས་འབྱུང་གང་ལས་ལུས། ཞེས་པའི་དོན་ལེགས་པར་བཀྲལ་ནུས་སོ་ཞེ་ན། ཁོ་ན་རེ། དེ་ནི་འཐད་པའི་ཕྱོགས་ཙམ་ཡང་མིན་པར་གོ་སྟེ། རྩ་བས་འདོད་རྟེན་གསུངས་པ་དང་འབྲལ་མེད་དུ་འགྱུར་བ་དང་། སྔར་ཡིག་ཆ་དྲངས་པས་ཉམས་སོ། །ཁོ་ན་རེ། དེའི་ལུས་དེ་ལུས་རྟེན་ལ་བྱས་ན་ཕལ་ཆེར་རང་རང་གི་ས་བའི་ལུས་རྟེན་དགོས་པར་འདྲ་སྟེ། མཆིམས་ཊཱིཀ་ལས། དབུགས་རྔུབ་པ་དང་དབུགས་འབྱུང་བ་ས་གང་ལས་ཡིན་ཞེ་ན། ལུས་ཀྱི་ཕྱོགས་གཅིག་ཡིན་པའི་ཕྱིར་སེམས་གང་ལ་རྟེན་པའི་ལུས་ས་གང་ཡིན་པ་དེའི་ས་ཡིན་བར་རིག་པར་བྱ་སྟེ།ཞེས་གསུངས་པས་ལུས་དེ་གང་གི་ས་བ་ཡིན་ན་དེའི་སེམས་དེའང་དེའི་ས་བ་་་་་་་ཡིན་པ་བསྟན་སྙམ་མོ་ཞེ་ན་སྔར་སྤྲོས་ཀྱང་རྒྱས་པར་འདིར་གནས་སོ། །དེས་ན་དཔྱོད་ལྡན་དག་གིས་རྒྱ་ཆེ་བས་བརྟག་པར་བྱེད་ན། དེའང་མི་འཐད་པ་ཁོ་ནར་ངེས་ཏེ། ཀུན་མཁྱེན་བླ་མས་འཐད་པའི་ཕྱོགས་རྒྱ་ཆེར་མཛད་པའི་ལྔ་བ་ཆེན་མོའི་མཐའ་དཔྱོད་ལས་ཀྱང་། སྤྱོད་ཡུལ་ཡོད་དེ། རླུང་ལ་དམིགས་པའི་ཕྱིར།རྟེན་ཡོད་དེ། འདོད་པའི་ལྷ་རྣམས་དང་མི་རྣམས་ལ་སྐྱེ་བའི་ཕྱིར། ཕྱི་རོལ་བ་རྣམས་ཀྱིས་འདི་སྒོམ་པ་མ་ཡིན་ཏེ། དེའི་མན་ངག་མེད་པའི་ཕྱིར། ཞེས་པ་་ 540 ་

མཛོད་གནས་དྲུག་པ།དཔྱད་པ་མཐར་ཐུག་ཡིན་པའི་ཕྱིར་ཟེར་བ་ནི་ཀུན་ལ་མཐུན་གྲུབ་ཡིན་ནོ། །རང་འགྲེལ་ལས་ཀྱང་། ལྷ་དང་མི་དག་གི་ནང་ནས་སྐྱེད་དོ། །ཞེས་གསལ་ལ།ཁ་ཅིག དབུགས་འབྱུང་རྔུབ་ཀྱི་ཏིང་ངེ་འཛིན་གྱི་སེམས་རྟེན་ལ་ས་ལྔ་གསུངས་པ་མཐའ་ཆོད་པའི་ཚིག་ཏུ་གྲུབ་དཀའ་སྟེ། དེ་ལ་བཞི་བའི་ཉེར་བསྡོགས་ཀྱང་བཞག་ཆོག་པའི་ཕྱིར། དེར་ཐལ། ས་དེར་རྣམ་རྟོག་གི་གཉེན་པོ་གྲུབ་པའི་ཕྱིར།དེར་ཐལ། བཞི་བར་རྣམ་རྟོག་གི་གཉེན་པོ་བཏང་སྙོམས་ཀྱི་ཚོར་བའང་ཡོད་པའི་ཕྱིར་ཏེ། གསུམ་པའི་དབུགས་འབྱུང་རྔུབ་ཀྱི་རླུང་ལ་དམིགས་པའི་བཞི་བའི་ཚོར་བ་བཏང་སྙོམས་ཡོད་པའི་ཕྱིར། དེར་ཐལ། དེའི་ཉེར་བསྡོགས་དེའི་ཕྱིར། ཁ་ཅིག དེ་འདྲའི་རླུང་ཙམ་ལ་དམིགས་པས་དེའི་སར་འཇོག་པར་མི་འཐད་དེ། སྔར་ལན་དུ་མར་དྲངས་པའི་མཆིམས་ཊཱིཀ་ལས། འདོད་པའི་སེམས་ལ་རྟེན་ན་འདོད་པའི་ས་བ་ཡིན་ལ། ནས། གསུམ་པ་ལ་རྟེན་ན་གསུམ་པའི་རླུང་ཡིན་པའི་བར་རོ། །ཞེས་གསུངས་པ་ལེགས་པའི་ཆ་སོགས་ཕྱོགས་གཅིག་ཏུ་བྱས་སོ་ཟེར་ན། ཁོ་ན་རེ། དཔྱད་པར་བྱ་སྟེ། བཞི་བའི་སེམས་ལ་བརྟེན་ནས་དབུགས་འབྱུང་རྔུབ་ཀྱི་ཏིང་ངེ་འཛིན་མེད་པར་དཀའ་སྟེ། དེ་ལ་རྣམ་རྟོག་གི་གཉེན་པོར་གྱུར་བའི་ཚོར་བ་བཏང་སྙོམས་སོགས་ཡོད་པའི་ཕྱིར། ཁྱབ་སྟེ། ཡིག་ཆར། དེ་ལྔ་ཡོད་པའི་རྒྱུ་མཚན་བདེ་སྡུག་ནི་རྣམ་རྟོག་དང་མཐུན་པ། འདིར་རྣམ་རྟོག་གི་གཉེན་པོ་ཡིན་པས་ཚོར་བ་བཏང་སྙོམས་དང་མཚུངས་པར་ལྡན་་་་་་པའི་ཕྱིར། ཞེས་གསུངས་པས་བརྟག་ཚུལ་ལས་རྒྱུད་ནས་གོ་ནུས་སོ་ཟེར་བ་ལ།ཁོ་ན་རེ། དེ་ནི་མི་འཐད་པ་ཁོ་ནར་ངེས་ཏེ། རྩ་བར། ས་ལྔ་རླུང་། ཞེས་པས་ས་ལྔ་ལ་གསུངས་པར་བྱས་པའི་ཕྱིར། ཁ་ཅིག བཞི་བར་དེ་འདྲའི་རླུང་མེད་ཀྱང་བཞི་བའི་སེམས་ལ་བརྟེན་ནས་འོག་སའི་རླུང་ཡུལ་དུ་བྱེད་པ་ཡོད་པའི་ཕྱིར།དེར་ཐལ། ལུས་རྟེན་འདོད་པ་ལ་བརྟེན་ཀྱང་སེམས་གཞན་དུ་རྟེན་པ་ཡོད་པར་541 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རིགས་པས་ཞིབ་པར་བརྟགས་པས་སྒྲུབ་ནུས་སོ་ཟེར་ན་ཤིན་ཏུ་འཕེན་ནུས་པས་་བློ་རྒྱས་པ་དང་གཞུང་གི་དོན་ལ་གོ་བ་རྒྱ་ཆེར་ཡོང་ཞིང་དཔྱད།ཁ་ཅིག དབུགས་འབྱུང་རྔུབ་ཀྱི་ཏིང་ངེ་འཛིན་ཞེས་འདིར་ས་ལྔ་ལ་ཞེས་པ་ཡིན་རྒྱུ་ཞིག་ཁྱོད་ཀྱིས་ཡང་ཡང་བརྗོད་པར་འདྲའང་དེའང་དཔྱད་དགོས་ཏེ།ས་ལྔར་གསུངས་པའི་ཤེས་པ་ནི་ཤེས་རབ་ལས་གཞན་མེད་པར་འདྲ་བའི་ཕྱིར།དེར་ཐལ། ཤེས་རབ་ས་ལྔ་རླུང་། ཞེས་རྩ་བ་ལས་དང་། ཡིག་ཆར། ངོ་བོ་ཤེས་རབ་དང་། ཞེས་ཤེས་རབ་ལ་ངོས་འཛིན་པ་ནི་དེ་འདྲའི་ས་ལྔ་ལ་ཤེས་རབ་ཀྱིས་ཁྱབ་པར་བསྟན་སྙམ་མོ་ཟེར། ཁོ་ན་རེ། དེ་ནི་ཁྱབ་མཐའ་འཛིན་དཀའ་སྟེ། ཨ་ཁུ་ཚང་གི་མཐའ་དཔྱོད་ལས། དབུགས་འབྱུང་རྔུབ་ཀྱི་ཏིང་ངེ་འཛིན་གྱི་སེམས་རྟེན་རང་ལུགས་ལ་ས་ལྔ་ཡིན་ལ། ཞེས་དེ་ལ་ཏིང་ངེ་འཛིན་ངོས་བཟུང་སྦྱར་བའི་ཕྱིར་ཞེ་ན་དཔྱད་པར་བྱའོ་ཟེར། བཞི་བ་དང་གཟུགས་མེད་པ་དག་ན་དེ་མེད་པ་རང་འགྲེལ་ལས། དབུགས་རྔུབ་པ་དང་དབུགས་འབྱུང་བ་ནི་གཟུགས་མེད་པ་དང་ནུར་ནུར་བོ་ལ་སོགས་པར་གྱུར་བ་རྣམས་དང་སེམས་མེད་པ་དང་་་་བསམ་གཏན་བཞི་བ་ལ་སྙོམས་པར་ཞུགས་པ་རྣམས་ལ་མེད་པའི་ཕྱིར་ལུས་དང་་སེམས་ཁྱད་པར་ཅན་ལ་བརྟེན་ནས་འཇུག་པ་ཡིན་ཏེ། ཞེས་དེ་དག་མ་གཏོགས་པ་ལ་ཡོད་པར་བསྟན་ནམ་སྙམ་མོ། །འདོད་པར་སྐྱེས་པ་ལ་སེམས་དུས་རྟོགས་ཤེ་ན་སེམས་བཞིས་ངེས་སོ་་་་་་་ཟེར་བ་ལ། ཁ་ཅིག སེམས་བཞི་དེ་གང་ངོས་འཛིན་ཞེ་ན། གཞན་དག་གིས།སེམས་ཉི་ཤུ་ཅི་རིགས་ཀྱིས་བཤད་པར་འདྲ་སྟེ། སྤྲུལ་སེམས་དང་སྤྱོད་ལམ་པའི་སེམས་ཀྱིས་ཡུལ་མི་བྱེད་ཅེས་ལན་བཏབ་པས་ཤེས་པའི་ཕྱིར། དེར་ཐལ། རྩ་བར། འོག་མ་ཡི། ཡིད་ཀྱིས་དེ་གཉིས་མི་རྟོགས་སོ། །ཞེས་དང་། གང་སྤེལ་ལས།འདོད་པའི་ཁམས་སུ་སྐྱེས་པ་ནི་སེམས་བཞིས་རྟོགས་ལ་བསམ་གཏན་དང་བོ་་་་་་542 ་

་ མཛོད་གནས་དྲུག་པ།དང་གཉིས་པ་དང་གསུམ་པའི་ས་བ་རྣམས་ནི་གོ་རིམ་བཞིན་ཏུ་སེམས་གསུམ་་་་་དང་གཉིས་དང་གཅིག་གིས་རྟོགས་སོ། །ནས། རེ་ཞིག་སྤྲུལ་བ་དང་སྤྱོད་ལམ་པའི་སེམས་འོག་མ་བས་གོང་མར་སྐྱེས་པས་མངོན་དུ་བྱེད་པ་གང་ཡིན་པ་དེས་་་་ཀྱང་མི་རྟོགས་ན། ཞེས་གསུངས་པས་སེམས་གཞན་དག་གིས་ཕལ་ཆེར་ངེས་པར་འདྲའོ་ཞེ་ན། ཁོ་ན་རེ། དེའང་འཐད་པར་མི་བཟུང་སྟེ། རང་འགྲེལ་ལས།སྦྱོར་བ་ལས་བྱུང་བ་དང་འདོད་ཆགས་དང་བྲལ་བས་ཐོབ་པ་ཡིན་ནོ། །ཞེས་གསལ་བཤད་མཛད་པས་ཤེས་ཟེར་བ་ལ་བློ་དང་ལྡན་པ་དག་གིས་གཞུང་རྣམས་་ཀྱི་དོན་ཞིབ་པར་གཟིགས་ན་གོ་རྒྱུ་ཆེ་བར་འདུག་ཀྱང་འདིར་ཁོ་བོས་གཞུང་དོན་སོགས་ཕྱོགས་བསྒྲིག་ཆ་ཤས་རེ་ཕལ་ཆེར་ནུས་འདྲ་ནའང་ཕྱོགས་མང་བོས་་་་་་་་་་དོགས་གཅོད་བྱེད་ལུགས་ཡང་ཡང་བསྐུལ་བ་ལ་བརྟེན་ནས་དཔྱད་པར་བྱས་པ་་་གཙོ་བོར་བྱས་སོ། །བསམ་གཟུགས་ཆེན་མོ་ལས། སོ་སྐྱེས་ལ་ཡང་ཡོད་དམ་དཔྱད། འདིའི་རིགས་པ་རྣམས་རྗེས་མ་གཉིས་སོགས་ལ་འགྲེ་བར་ཤེས་པར་བྱའོ། །ཞེས་བསམ་གཏན་དང་བོ་གསུམ་གྱི་དངོས་གཞིས་སེམས་རྟེན་བྱས་པའི་དབུགས་འབྱུང་རྔུབ་ཀྱི་ཏིང་ངེ་འཛིན་འཇོག་པར་འདྲ་བ་ལ། ཁ་ཅིག དེ་ནི་གོང་མའི་ལུགས་ལ་བྱས་པར་གོང་འོག་གི་ཚིག་ལ་གསལ་བས་འདིར་འདོད་དགོས་པ་མིན་ནོ་ཞེ་ན།གཞན་དུ་སྤྲོ་ངེས་སོ། །ལུས་ཚོར་སེམས་ཆོས་བཞི་བོ་རིམ་པ་ལྟར་དམིགས་པའི་དྲན་པ་ཉེར་་་་་་་བཞག་སྔ་མ་རྣམས་ཕྱི་མ་དག་ཡིན་ལ་ཕྱི་མ་དག་ཅི་རིགས་སྔ་མ་མ་ཡིན་པར་་་་་་་་འཛིན་པ་ལ་ཁོ་ན་རེ། ཕལ་ཆེར་དེར་འདྲ་སྟེ། དྲན་ཉེ་བཞི་ག་མ་འདྲེས་པ་ལ་དམིགས་པས་ཁྱབ་པ་འཛིན་རིགས་པའི་ཕྱིར། དེར་ཐལ། ཆོས་ལ་དམིགས་པའི་དྲན་པ་ཉེར་བཞག་ཡིན་ན་ཆོས་ཁོ་ན་ལ་དམིགས་པས་ཁྱབ་པའི་ཕྱིར། ཁོ་ན་རེ།543 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་དག་ཀུན་འཐད་པར་བྱས་པ་མིན་ཏེ། ཆོས་དྲན་པ་ཉེར་བཞག་ནི་ཡུལ་འདྲེས་པ་ལ་དམིགས་པ་ཡིན་པའི་ཕྱིར། དེར་ཐལ། ཡིག་ཆར། ལུས་ཚོར་སེམས་གསུམ་ལ་སོ་སོར་ཉེར་བཞག་གསུམ་མ་འདྲེས་པའི་ལྟ་ཚུལ་དེ་ལྟར་ཡིན་ལ་ཆོས་དྲན་པ་་་ཉེར་བཞག་ནི་འདྲེས་པ་ལ་དམིགས་པ་ཡིན་ཏེ། ཞེས་གསུངས་པའི་ཕྱིར་ན། ཁོ་ན་རེ། ལུས་ཚོར་སེམས་ལས་གཞན་པའི་ཆོས་ལ་དམིགས་པ་ཡང་འདྲེས་པ་ལ་དམིགས་པ་ཡིན་པར་ཐལ། དེའི་ཕྱིར། འདོད་ན། མི་འཐད་པར་སེམས་ཏེ།ཡིག་ཆར། ལུས་ཚོར་སེམས་གསུམ་ལས་གཞན་པའི་ཆོས་ལ་དམིགས་པ་ཡང་མ་འདྲེས་པ་ལ་དམིགས་པ་ཡིན་ཀྱང་། ཞེས་གསུངས་པ་ལ། ཁོ་ན་རེ། དེའང་འཐད་པར་དཀའ་སྟེ། དེ་ཡུལ་འདྲེས་པ་ལ་དམིགས་པ་ཡོད་པའི་ཕྱིར། དེར་ཐལ། ལུས་ཚོར་གཉིས་ལ་དམིགས་པ་ཡོད་པའི་ཕྱིར། མ་གྲུབ་ན། ལུས་ཚོར་གཉིས་ལ་དམིགས་པའི་དྲན་པ་ཉེར་བཞག་ཆོས་ཅན། དེ་གསུམ་ལས་གཞན་པའི་ཆོས་ལ་དམིགས་པ་མིན་པར་ཐལ། དེའི་ཕྱིར། འདོད་ན། དེ་གསུམ་ཅི་རིགས་ལ་དམིགས་པར་ཐལ། དེ་གསུམ་ལས་གཞན་པའི་ཆོས་ལ་དམིགས་པ་མིན་པར་དེའི་ཕྱིར། ཡང་ན། ཁོ་ན་རེ། ལུས་ཚོར་སེམས་ཀྱི་གཉིས་སམ་གསུམ་ལ་དམིགས་པ་ནི་ཆོས་ལ་དམིགས་ནས་དྲན་པ་ཉེར་བཞག་དང་འདྲེས་པ་ལ་་་་་་་་དམིགས་པ་ཁོ་ནར་ངེས་ཏེ། མཐའ་དཔྱོད་ལས། ལུས་ཚོར་གཉིས་ལ་དམིགས་སམ་གསུམ་ལ་དམིགས་པ་དང་། བཞི་ཀ་བསྡུས་ནས་དམིགས་པའི་ཉེར་བཞག་ཐམས་ཅད་དྲན་པ་ཉེར་བཞག་འདྲེས་པ་ལ་དམིགས་པ་ཁོ་ན་ཡིན་པའི་ཕྱིར།ཞེས་གསལ་བར་ཁྱད་ཕྱེས་པ་ལ། དེས་ན་དེ་གསུམ་ལས་གཞན་པའི་ཆོས་ལ་དམིགས་པའི་དྲན་ཉེ་ལ་འདྲེས་པ་ལ་དམིགས་པ་ཡོད་པར་སྒྲུབ་སླ་བ་འདི་ཁོ་་་་་་་ནར་གནས་ལ་དེས་ཀྱང་འདྲེས་པ་ལ་དམིགས་དགོས་པ་ཡིན་པར་འདྲ་སྟེ། ཆོས་ལ་དམིགས་པའི་དྲན་པ་ཉེར་བཞག་དེས་ཡུལ་འདྲེས་པ་ལ་དམིགས་པ་ནི་དེ་ཡོད་་ 544 ་

མཛོད་གནས་དྲུག་པ།པས་ཡིན་ནམ་ཁྱབ་པ་ནི་སུས་ཀྱང་འཛིན་མི་ནུས་པའི་ཕྱིར་ཟེར་བ་ལ། རྟོགས་ལྡན་ལ་ལས། ཆོས་དྲན་པ་ཉེར་བཞག་ལ་ལུས་ཚོར་སེམས་ཆོས་བཞིའི་ནང་གི་ཆོས་ལ་དམིགས་པས་ཁྱབ་པ་ནི་གང་གིས་ཀྱང་སྒྲུབ་ནུས་པ་མིན་ཏེ། ལུས་ཚོར་གཉིས་ལ་དམིགས་པའི་དྲན་ཉེ་དེས་དེ་བཞི་ལས་ཆོས་ལ་དམིགས་པ་མིན་ལ་དེ་་་་ཆོས་དྲན་པ་ཉེར་བཞག་ཡིན་པའི་ཕྱིར། དེ་བཞི་ལས་ཆོས་ལ་དམིགས་པ་ནི་མ་འདྲེས་པ་ཁོ་ནར་དམིགས་པ་ནི་ཨ་ཁུ་ཚང་གི་མཐའ་དཔྱོད་ལས། ཆོས་དྲན་པ་ཉེར་བཞག་ལ་ལུས་ཚོར་སེམས་ཆོས་བཞིའི་ནང་གི་ཆོས་ལ་དམིགས་པས་མ་ཁྱབ་་ཟེར་དགོས་ཏེ། ལུས་ཚོར་གཉིས་ལ་དམིགས་པའི་དྲན་ཉེ་དེ་ཆོས་དྲན་པ་ཉེར་བཞག་ཡིན་པའི་ཕྱིར། རྩ་བར། སྤྱི་ལ་དམིགས་པ་ལ་གནས་ཏེ། །ཞེས་སོ། །དེས་ན་དེ་མ་འདྲེས་པ་ལ་དམིགས་པ་ནི་སྒྲུབ་ཚུལ་ལས་སོ། །ཁོ་ན་རེ། ལུས་ཚོར་གཉིས་ལ་དམིགས་པའི་དྲན་ཉེ་དེ་དེ་བཞི་ལས་ཆོས་ལ་དམིགས་པའི་དྲན་པ་ཉེར་བཞག་མིན་པ་ནི་དཀའ་སྟེ། དེས་དེ་བཞི་ལས་གང་ལ་མ་དམིགས་པ་ནི་དེས་པས་ཀྱང་དཀའ་བའི་ཕྱིར། དེར་ཐལ། དེ་བཞིའི་ནང་གི་ཆོས་ལ་དམིགས་ན་ཆོས་སྤྱི་ཙམ་ཁོ་ནར་དམིགས་དགོས་པ་ཁས་འཆེས་པར་འགྱུར་རོ། །ཡང་ན་ཆོས་ལ་དམིགས་པའི་དྲན་པ་ཉེར་བཞག་དེ་དེ་བཞིའི་ནང་གི་ཆོས་ལ་དམིགས་པའི་་་་་དྲན་པ་ཉེར་བཞག་མིན་པར་ཐལ། དེའི་ཕྱིར། འདོད་ན། དེ་ཆོས་ཅན། དེ་བཞིའི་གང་ལའང་དམིགས་པའི་དྲན་ཉེ་མིན་པར་ཐལ། དེའི་ཕྱིར། འདོད་མི་ནུས་ཏེ། དྲན་པ་ཉེར་བཞག་གི་མཚན་ཉིད་ཀྱིས་རིག་པའི་ཕྱིར།གཞན་ཡང་ལུས་ཚོར་གཉིས་ལ་དམིགས་པའི་དྲན་ཉེ་དེ་དེ་བཞིའི་ནང་་་་གི་ཆོས་ལ་དམིགས་པ་ཡིན་པར་ངེས་ཏེ། ལུས་ཚོར་གཉིས་དེ་བཞིའི་ནང་གི་ཆོས་ཁོ་ནར་ངེས་པའི་ཕྱིར་ཟེར་བ་རིགས་པ་ཕུལ་དུ་བྱུང་བ་ཡིན་པ་གོར་མ་ཆག་གོ་་་་་ཟེར། ཁ་ཅིག ལུས་ཚོར་གཉིས་ལ་དམིགས་པའི་ཆོས་དྲན་ཉེ་དེ་མ་འདྲེས་པ་ལ་545 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགསབཤདཀུནབཏུས།་ཝདམིགས་པ་ཡིན་པར་ཐལ། དེའི་ཕྱིར། འདོད་མི་ནུས་ཏེ། མཛོད་འགྲེལ་ལས།ལུས་ལ་སོགས་པ་གཉིས་སམ་གསུམ་མམ་བཞི་བོ་སྤྱི་ལ་ལྟ་ན་འདྲེས་པ་ལ་་་་་་་་་་་་་དམིགས་པ་ཡིན་ནོ། །ཞེས་གསུངས་པའི་ཕྱིར།ཁོ་ན་རེ། ལུས་ཚོར་གཉིས་ལ་དམིགས་པའི་ཆོས་དྲན་ཉེ་དེ་ལུས་ཚོར་གཉིས་ཀ་རེ་རེ་ནས་དམིགས་པའི་དེ་ཡིན་པར་ཐལ། བཤད་ཚུལ་སོགས་དེའི་ཕྱིར། འདོད་ན། ཀ་བུམ་གཉིས་ཀ་ལ་དམིགས་པའི་བློ་བུམ་པ་ལ་དམིགས་པའི་བློར་ཐལ། དེའི་ཕྱིར། འདོད་ན། དེ་གཉིས་ཀ་ངེས་པའི་བློ་དེ་བུམ་པ་ངེས་པའི་བློར་ཐལ། དེའི་ཕྱིར། འདོད་ན། མི་འཐད་པར་གོ་སླ་སྟེ། གཞན་དུ་ན་ལུས་ཚོར་སེམས་ཆོས་བཞི་ལ་དམིགས་པའི་དྲན་པ་ཉེར་བཞག་ལུས་དྲན་པ་ཉེར་་་་་་་་་བཞག་ཡིན་པར་ཐལ་བ་དང་། དྲན་ཉེ་བཞི་གའི་ཡིན་པར་ཁས་ལེན་དགོས་པར་ཐལ་བ་དང་། དེ་བཞིའི་ནང་གི་ཆོས་དྲན་པ་ཉེར་བཞག་གི་མཚན་གཞི་མེད་པར་ཐལ་བ་སོགས་གྲངས་མཐའ་མེད་པའི་རིགས་པས་འཕེན་ཚུལ་མང་ངོ་ཞེ་ན།ཁོ་ན་རེ། འཕེན་ཚུལ་ཙམ་ལས་འདས་པ་ཡིན་སྙམ་སྟེ། ལུས་ཚོར་གཉིས་ལ་དམིགས་པའི་དྲན་པ་ཉེར་བཞག་ནི་འདྲེས་པ་ལ་དམིགས་པ་གཞུང་གི་དོན་དུ་་་་་འགྲོ་ངེས་པའི་ཕྱིར་ཏེ། དྲངས་མ་ཐག་པའི་རང་འགྲེལ་ལས། ལུས་ལ་སོགས་པ་གཉིས་སམ་གསུམ་མམ་བཞི་བོ་སྤྱི་ལ་ལྟ་ན་འདྲེས་པ་ལ་དམིགས་པ་ཡིན་ནོ། །ཞེས་སོ་ཟེར་ན། ཁོ་ན་རེ། གཞན་ཡང་དཔྱད་དགོས་ཏེ། ལུས་ཚོར་སཉིས་ལ་དམིགས་པའི་དྲན་ཉེ་དེ་དེ་བཞིའི་ནང་ཚན་གྱི་གང་ལ་དམིགས་པ་མིན་པར་ཐལ།དེའི་ཕྱིར། ཁོ་ན་རེ། དེ་ནི་འདོད་པ་ཁོ་ན་ཡིན་ཏེ། དེ་བཞིའི་ནང་ཚན་གྱི་ཆོས་ལ་དམིགས་པའི་དྲན་ཉེ་དེ་མ་འདྲེས་པ་ཁོ་ནར་དམིགས་དགོས་པ་གཞུང་གི་དོན་དུ་འགྲོ་བའི་ཕྱིར་ཏེ། རང་འགྲེལ་ལས། གལ་ཏེ་ཆོས་ཁོ་ན་ལ་ལྟ་ན་མ་འདྲེས་པ་ལ་དམིགས་པ་ཡིན་ནོ། །ཞེས་པས་སྒྲུབ་ནུས་སོ་ཟེར།་ 546 ་

མཛོད་གནས་དྲུག་པ།གཞི་གྲུབ་ན་དྲན་པ་ཉེར་བཞག་གི་ཡུལ་ཡིན་པས་ཁྱབ་པ་ལ། གཟུགས་ཆོས་ཅན། དེར་ཐལ། དེའི་ཕྱིར། འདོད་ན། གཟུགས་ལ་དམིགས་པའི་དྲན་པ་ཉེར་བཞག་དེ་ལུས་ཚོར་སེམས་ཆོས་བཞི་བོ་གང་རུང་ལ་དམིགས་པའི་དྲན་པ་་་་་ཉེར་བཞག་ཡིན་པར་ཐལ། དེའི་ཕྱིར། འདོད་ན། ལུས་ལ་དམིགས་པའི་དེ་ཡིན་པར་ཐལ། སྔ་མའི་རྒྱུ་མཚན་རིགས་པའི་ཕྱིར། འདོད་ན། གཟུགས་ལ་དམིགས་ན་ལུས་ལ་དམིགས་པས་ཁྱབ་པར་ཐལ། དེའི་ཕྱིར། འདོད་ན། གཟུགས་རྟོགས་ན་ལུས་རྟོགས་པས་ཁྱབ་པར་ཐལ། དེའི་ཕྱིར། འདོད་ན། གཟུགས་རྟོགས་ན་ཆོས་དང་ཤེས་བྱ་སོགས་རེ་རེ་ནས་རྟོགས་པས་ཁྱབ་པར་ཐལ། དེའི་ཕྱིར།འདོད་ན། མདུན་གྱི་དམ་བཅའ་བ་འདི་ཆོས་ཅན། བདག་མེད་ཕྲ་མོ་དང་མི་རྟག་པ་སོགས་ངེས་པའི་གང་ཟག་ཏུ་ཐལ། དམ་བཅའ་དེའི་ཕྱིར།སྡུག་བསྔལ་ཆོས་བཟོད་ལ་ལུས་དྲན་པ་ཉེར་བཞག་ཡོད་བྱས་པ་ལ་ཁ་་་་་་ཅིག དེ་ལ་མ་འདྲེས་པ་ལ་དམིགས་པ་ཡོད་པར་ཐལ། དེའི་ཕྱིར། འདོད་ན།དེ་ལ་ལུས་ཚོར་གཉིས་ལ་མི་དམིགས་པའི་དྲན་པ་ཉེར་བཞག་ཡོད་པར་ཐལ།དེའི་ཕྱིར། འདོད་ན། སྡུག་བདེན་ལ་མི་དམིགས་པའི་དྲན་ཉེ་གཅིག་ཡོད་པར་ཐལ། དེའི་ཕྱིར། འདོད་ན། དེ་འདྲའི་སྡུག་བསྔལ་ཆོས་བཟོད་ཆོས་ཅན། སྡུག་བདེན་ཡུལ་དུ་བྱེད་པའི་ལམ་མིན་པར་ཐལ། དེའི་ཕྱིར། འདོད་མི་ནུས་པ་ཐམས་ཅད་ཀྱིས་རིགས་པའི་ཕྱིར། དེ་བཞི་ག་ལ་དམིགས་པའི་དྲན་ཉེ་ཡིན་ན་ལུས་དྲན་པ་ཉེར་བཞག་མ་ཡིན་པས་ཁྱབ་པའི་ཕྱིར་ན། ཁ་ཅིག དེས་ན་དེ་བཞི་ག་ལ་དམིགས་པའི་དྲན་ཉེ་ཡིན་ན་ཆོས་ལ་དམིགས་པའི་དྲན་ཉེ་ཡིན་པས་ཁྱབ་་་་པར་ཐལ། དེའི་ཕྱིར།ཡང་ན་བདག་མེད་རྟོགས་པའི་མཐོང་ལམ་དེ་ལུས་ཚོར་སེམས་ཆོས་བཞི་ག་ལ་དམིགས་པའི་དྲན་པ་ཉེར་བཞག་ཡིན་པའི་ཕྱིར་ན། ཁ་ཅིག དེ་མི་547 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཐད་པར་ཐལ། དེ་བཞིའི་དྲན་ཉེའི་ཡིན་པ་མེད་པའི་ཕྱིར། ཁྱབ་སྟེ། དེ་བཞིའི་ཡིན་པ་མེད་ན་བདག་མེད་རྟོགས་པའི་མཐོང་ལམ་དེ་དེ་བཞི་ག་ལ་་་་་་་་་་་དམིགས་པའི་དེ་ཡིན་དོན་མེད་པའི་ཕྱིར། ཁོ་ན་རེ། དེའང་འདོད་པ་ཡིན་ཞེས་ཕྱོགས་ཐམས་ཅད་ནས་འཛིན་མི་རིགས་ཏེ། བདག་མེད་རྟོགས་པའི་མཐོང་ལམ་དེས་ལུས་ཚོར་སེམས་ཆོས་བཞི་གར་དམིགས་ནས་བདག་མེད་པར་འཛིན་པའི་་་་ཕྱིར། དེར་ཐལ། དེ་བཞི་ལ་དམིགས་ནས་བདག་མེད་རྟོགས་པའི་བློ་སྐྱེ་དགོས་པའི་ཕྱིར། དེས་ན་བདག་མེད་རྟོགས་པའི་དྲན་ཉེ་དེ་བཞི་ག་ཡིན་པར་རིགས་པའི་ཕྱིར་ཟེར་ན། ཁ་ཅིག བདག་མེད་རྟོགས་པའི་མཐོང་ལམ་དེ་ལུས་དྲན་པ་ཉེར་བཞག་ཡིན་པར་ཐལ། ལུས་ལ་དམིགས་ནས་བདག་མེད་ཡོད་རྟོགས་ཚུལ་ཡོད་པའི་ཕྱིར། འདོད་ན། ལུས་ལ་དམིགས་པའི་ཆོས་དྲན་པ་ཉེར་བཞག་ཡོད་པར་ཐལ། དེའི་ཕྱིར་ན་འདོད་མི་རིགས་པ་ཁོ་ནར་ཟད་དོ་ཟེར། ཁ་ཅིག་ན་རེ།ལུས་ལ་དམིགས་པའི་དྲན་པ་ཉེར་བཞག་ཡིན་ན་ལུས་ཙམ་ལ་དམིགས་པའི་དྲན་་པ་ཉེར་བཞག་ཡིན་པས་ཁྱབ་པའི་ཕྱིར། བྱས་པ་ལ་ཁ་ཅིག་ན་རེ། ལུས་བདག་ཏུ་གྲུབ་པར་འཛིན་པའི་བདག་འཛིན་ཡིན་ན་ལུས་ཁོ་ནར་དམིགས་པས་ཁྱབ་པར་་་ཐལ། དེའི་དངོས་གཉེན་བར་ཆད་མེད་ལམ་ཡིན་ན་ལུས་ཁོ་ནར་དམིགས་པས་ཁྱབ་པའི་ཕྱིར་ཏེ། དེ་གཉིས་ཀྱིས་དམིགས་པ་གཅིག་ལ་དམིགས་ནས་འཛིན་ཚུལ་དངོས་འགལ་བར་སོང་བའི་ཕྱིར། ཁྱབ་པ་རིགས་པས་འགྲུབ་པོ་ཟེར་བ་ལ་དཔྱད།ཡང་ན། ལུས་ཚོར་གཉིས་ལུས་ཚོར་སེམས་ཆོས་གང་ཡང་མ་གཏོགས་པ་ཡིན་ཟེར་ན། འོ་ན་ཁམས་བཅོ་བརྒྱད་པོ་ཁམས་བཅོ་བརྒྱད་གང་དུ་མ་གཏོགས་པ་ཡིན་པར་ཐལ། དམ་བཅའ་དེའི་ཕྱིར། འདོད་ན། ཁམས་བཅོ་བརྒྱད་པོ་གང་ཏུ་མ་གཏོགས་པའི་ཆོས་ཡོད་པར་ཐལ། དེའི་ཕྱིར། འདོད་ན། རྟག་མི་རྟག་་ 548 ་

མཛོད་གནས་དྲུག་པ།གང་རུང་མིན་པའི་ཆོས་གྲུབ་པར་ཐལ། དེའི་ཕྱིར། འདོད་ན། ཧ་ཅང་ཐལ་བ་ཁས་ལེན་པར་འགྱུར་བ་དང་། ཟག་བཅས་ཟག་མེད་གཉིས་པོ་གང་རུང་མ་ཡིན་པའི་ཆོས་ཡོད་པར་ཐལ་བ་དང་། ཡོད་མེད་གང་ཡང་མ་ཡིན་པའི་བདག་མེད་ངོས་འཛིན་པའི་ཚད་ལྡན་གྱི་མཁས་པ་ཡོད་པར་ཐལ་བ་སོགས་གྲངས་མཐའ་་་་་་མེད་པས་དོགས་སློང་བཀོད་པར་བྱ་དགོས་པར་འགྱུར་ཞེ་ན།ཁོ་ན་རེ། གཞི་གྲུབ་ན་ཁམས་བཅོ་བརྒྱད་པོ་གང་རུང་ཡིན་པས་ཁྱབ་ན་གཟུགས་ཤེས་གཉིས་ཆོས་ཅན། དེར་ཐལ། དེའི་ཕྱིར། འདོད་ན། གང་དུ་ངོས་འཛིན་ཞེ་ན། ཁ་ཅིག ཨ་ཁུ་ཚང་གིས་ཐོགས་བཅས་ཀྱི་ཁམས་བཅུ་དང་ཁམས་བཅོ་བརྒྱད་ལྟ་བུ་ཁམས་བཅོ་བརྒྱད་པོ་གང་རུང་མིན་ན་ཁམས་བཅོ་བརྒྱད་པོ་་་་་གང་རུང་མ་ཡིན་པའི་ཆོས་ཡོད་པས་ཆོས་ཐམས་ཅད་ཁམས་བཅོ་བརྒྱད་དང་་་་་་ཟག་བཅས་ཟག་མེད་གཉིས་སོགས་ཀྱི་ནང་དུ་མི་འདུ་བར་འགྱུར་རོ། །ཞེས་པའང་རང་ལུགས་ཡིན་མིན་དཔྱད་དགོས་ཀྱང་། གཞི་གྲུབ་ན་ཁམས་བཅོ་བརྒྱད་ཅི་རིགས་སུ་ངེས་པར་སློབ་དཔོན་མཆོག་གི་དགོངས་དོན་བླ་མེད་ཡིན་་་་་་པར་ལུང་རིགས་སོགས་ཀྱིས་བསྒྲུབ་ནུས་སོ། །ཁོ་ན་རེ། གཟུགས་སྒྲ་གཉིས་ཆོས་ཅན། དེར་ཐལ། དེའི་ཕྱིར། འདོད་ན། དེ་བཅོ་བརྒྱད་ལས་ཆོས་ཁམས་ཡིན་པར་ཐལ། དེའི་ཕྱིར། འདོད་ན། དེ་གཉིས་ཆོས་ཅན། དབང་མངོན་གྱི་ཡུལ་མིན་པར་ཐལ། དེའི་ཕྱིར། ཡང་ན་དབང་མངོན་གྱི་ཡུལ་ལྔ་མེད་པར་ཐལ།དེའི་ཕྱིར། ཡང་ན་བཅོ་བརྒྱད་ཀྱི་ནང་གི་ཆོས་ཁམས་ལ་དམིགས་པ་ནི་ཡུལ་མ་འདྲེས་པ་ལ་དམིགས་པ་མིན་པར་ཐལ། དེའི་ཕྱིར། འདོད་ན། ལུས་ཚོར་སེམས་ཆོས་བཞིའི་ནང་གི་ཆོས་ལ་དམིགས་པ་ཡུལ་མ་འདྲེས་པ་ལ་དམིགས་པ་མིན་པར་ཐལ། དེའི་ཕྱིར། འདོད་མི་ནུས་པ་སྔར་སྤྲོས་སོ། །རིན་ཆེན་སྒྲོན་མེ་ལས། ཚོགས་ལམ་ཆེན་པོ་ཐོབ་མ་ཐག་པའི་ཞི་གནས་་ 549 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས་།ཝལ་ལུས་ཚོར་སེམས་ཆོས་བཞི་ལ་དམིགས་ནས་མི་རྟག་སོགས་སུ་བསྒོམ་པའི་བློ་་་་་གཅིག་མེད་ཟེར་དགོས་སོ། །ཞེས་པ་ལ་བརྟག་ན། འོ་ན། དེ་ལ་མི་རྟག་པར་རྟོགས་པའི་ཞི་གནས་ཀྱི་ཚོགས་ལམ་མེད་པར་ཐལ། དེའི་ཕྱིར། འདོད་ན། དེའི་རྒྱུད་ཀྱི་ཞི་གནས་ཀྱི་ཡུལ་གང་དུ་ངེས་པ་མེད་པར་ཐལ། དེའི་ཕྱིར། ཁ་ཅིགལུས་ཚོར་ཅི་རིགས་ལ་དམིགས་ནས་མི་རྟག་པར་བསྒོམ་པའི་བློ་མེད་ཀྱང་མི་རྟག་པ་རྟོགས་པ་དང་དེ་བསྒོམ་པའི་ཞི་གནས་དེར་ཡོད་ཟེར་བ་ལ། འོ་ན། དེ་འདྲའི་ཚོགས་ལམ་ཆེན་པོ་ཐོབ་མ་ཐག་པ་ལ་མི་རྟག་པ་བསྒོམ་པའི་ཞི་གནས་གཅིག་་་་་་་ཡོད་ཟེར་ན། དེས་ཡུལ་གང་ལ་དམིགས་པའི་མི་རྟག་པ་བསྒོམ་པ་ཡིན་ཞེ་ན། ཁོ་ན་རེ། ཕུང་བོ་ལྔ་བོ་ཅི་རིགས་ལ་དམིགས་ཏེ་མི་རྟག་པ་བསྒོམ་པ་ཡིན་པར་ངེས་ཏེ། དེ་མིན་ན་གཞི་གང་དང་མ་འབྲལ་བའི་མི་རྟག་པ་ཞིག་བསྒོམ་དགོས་པ་ལ་དེའང་མིན་པའི་ཕྱིར། ཁ་ཅིག དེ་ལྟར་འདྲ་བར་སྣང་སྟེ། ཡུལ་འདྲེས་པ་ལ་དམིགས་པ་ཚོགས་ལམ་ཆུང་ངུ་བའི་སྐབས་སུ་མེད་པས་ཤེས་པའི་ཕྱིར། དེར་ཐལ། ཡིག་ཆར། འདི་ཚོགས་ལམ་ཆེན་པོའི་འབྲིང་གི་སྐབས་ནས་བསྒོམ་པར་མངོན་ནོ། །ཞེས་སྐབས་དེར་མངོན་ཚུལ་ངོས་བཟུང་བའི་དེས་ཆུང་ངུ་སོགས་ལ་མེད་པར་བསྟན་པའི་ཕྱིར། ཁ་ཅིག ཡིག་ཆས་འདི་ཚོགས་ལམ་ཆེན་པོ་འབྲིང་གི་སྐབས་ནས་བསྒོམ་པར་གསུངས་པ་ནི་མི་རྟག་སྡུག་བསྔལ་སྟོང་བདག་མེད་བཞི་་་བསྒོམ་པར་གསུངས་པ་ནི་མི་རྟག་སྡུག་བསྔལ་སྟོང་བདག་མེད་བཞི་བསྒོམ་པ་་་་་་དེར་ཚོགས་ལམ་ཆེན་པོའི་སྐབས་ཞེས་གསུངས་པ་ཡིན་ནམ་སྟེ། དེའི་གོང་དེ་མ་ཐག་ཏུ་མི་རྟག་སྡུག་བསྔལ་སྟོང་བདག་མེད་དང་རྣམ་པ་བཞིར་ལྟ་ཞིང་བསྒོམ་པ་དེ་ཡིན་པའི་ཕྱིར། ཞེས་པས་དེར་མི་རྟག་པ་སྒོམ་པའི་ཚོགས་ལམ་ཆེན་པོའི་འབྲིང་བསྟན་པ་ལ། ཁ་ཅིག་ན་རེ། དེ་ལྟར་བསྒོམ་པའི་ཚོགས་ལམ་ཆུང་ངུ་དག་མེད་པར་ཐལ། དེའི་ཕྱིར། འདོད་ན། ཡུལ་འདྲེས་པ་ལ་དམིགས་པའི་དྲན་ཉེ་550་

མཛོད་གནས་དྲུག་པ།ཚོགས་ལམ་ཆུང་ངུ་ལ་མེད་པར་ཐལ། དེའི་ཕྱིར། ཁ་ཅིག་འདོད་པ་ཁོ་ནར་ངེས་ཏེ། འགྲེལ་བ་མངོན་པའི་རྒྱན་ལས། རང་མཚན་དང་སྤྱི་མཚན་དང་འདྲེས་པ་ལ་དམིགས་པ་གསུམ་ནི་ཚོགས་ལམ་ཆེ་འབྲིང་གསུམ་ཡིན་ནོ། །ཞེས་གསུངས་པ་ཡིག་ཆ་དང་དགོངས་པ་དབྱངས་གཅིག་ཏུ་སོང་བ་ཡིན་ནམ་སྙམ་མོ་ཟེར་བ་ལ།ཁོ་ན་རེ། ཡུལ་འདྲེས་པ་ལ་དམིགས་པའི་ཚོགས་ལམ་ལ་ཚོགས་ལམ་ཆུང་ངུ་མེད་པར་ཐལ། དེའི་ཕྱིར། འདོད་ན། ཚོགས་ལམ་ཆུང་ངུའི་རྒྱུད་ལ་ལུས་ཚོར་གཉིས་ལ་དམིགས་པའི་དྲན་ཉེ་མེད་པར་ཐལ། དེའི་ཕྱིར། འདོད་ན། དེའི་རྒྱུད་ལ་ཆོས་གཉིས་ལ་དམིགས་པའི་དྲན་ཉེ་མེད་པར་ཐལ། དེའི་ཕྱིར། འདོད་ན། དེའི་རྒྱུད་ཀྱི་དྲན་ཉེ་ཡིན་ན་ཆོས་གཅིག་ཁོ་ན་ལ་དམིགས་པས་ཁྱབ་པར་ཐལ། དེའི་ཕྱིར། འདོད་ན། དེའི་རྒྱུད་ལ་ཆོས་དུ་མར་དམིགས་པའི་བློ་མེད་པར་ཐལ་ལོ། །ཡང་ན་དེའི་རྒྱུད་ན་གཟུགས་ཤེས་གཉིས་རྟོགས་པའི་བློ་མེད་པར་ཐལ། དེའི་ཕྱིར། འདོད་མི་ནུས་པ་བྱིས་པས་ཀྱང་རིགས་པའི་ཕྱིར།ཡང་ན་ཚོགས་ལམ་ཆུང་ངུའི་རྒྱུད་ལ་ཡུལ་འདྲེས་པ་ལ་དམིགས་པའི་་་་་་་བློའམ་དྲན་ཉེ་དག་ཡོད་པར་ཐལ། དམ་བཅའ་དེའི་ཕྱིར། འདོད་མི་རིགས་ཏེ།དྲངས་མ་ཐག་པའི་ཡིག་ཆར། འདི་ཚོགས་ལམ་ཆེན་པོའི་འབྲིང་གི་སྐབས་ནས་སྒོམ་པར་མངོན་ནོ། །ཞེས་པས་ཡུལ་འདྲེས་པ་ལ་དམིགས་པ་དེར་བཞག་པར་ཚིག་ལ་གསལ་བར་བསྟན་ཏོ་ཟེར་བ་ལ། ཁ་ཅིག དེར་ཚོགས་ལམ་ཆེན་པོའི་འབྲིང་ནས་འཇོག་པར་གསུངས་པས་ཚོགས་ལམ་ཆེན་པོའི་ཆུང་ངུ་མེད་པ་་་་་་་་་་བསྟན་པར་འདྲ་བ་ཞིག་བྱུང་ན་མཆིམས་མཛོད་ལས་དེའི་ཆུང་ངུ་ལ་བཞག་པར་་སྙམ་སྟེ། དེ་ཉིད་ལས། འདྲེས་པ་ལ་དམིགས་པ་གསུམ་ནི་ཚོགས་ལམ་ཆེ་འབྲིང་གསུམ་ཡིན་ནོ། །ཞེས་པས་གསུམ་སྨྲས་པས་ཚེ་དེའི་ཆུང་ངུ་མ་བཞག་ན་གསུམ་ཞེས་བགྲང་ཚུལ་མེད་པའི་ཕྱིར་ཟེར་བ་མང་ངོ་། །གང་བཀོད་པ་ལྟར་ཚོགས་551 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་ལམ་ཆུང་ངུ་དང་འབྲིང་གཉིས་ལ་ཡུལ་འདྲེས་པ་ལ་དམིགས་པ་དང་ལུས་ཚོར་་་་་སེམས་ཆོས་བཞི་གང་རུང་ལ་དམིགས་ནས་མི་རྟག་པ་སྒོམ་པའི་ཞི་གནས་ཡོད་་་་་མེད་ནི་ཆེས་དཔྱད་པའི་གནས་ཆེ་བར་མངོན་ཟེར་རོ། །གོང་མའི་རྟེན་ལ་ཚོགས་ལམ་ཡོད་མེད་སྔར་རྒྱས་པར་སྤྲོས་པས་འདིར་མ་དཔྱད་དོ། །སྦྱོར་ལམ་གྱི་ཐོབ་པ་ལ་ལམ་ཡིན་མིན་གཉིས་ཡོད་འདྲ་བའི་ཕྱིར་ཟེར་བ་་ལ། ཁ་ཅིག དེ་ཡིན་ན་ལམ་ཡིན་པས་ཁྱབ་པའི་ཕྱིར་ཏེ། དེའི་ཐོབ་པ་ལ་བརྟེན་ནས་ཐར་བ་ཐོབ་པ་ཡིན་པའི་ཕྱིར། མ་གྲུབ་ན། དེར་ཐལ། དེར་བརྟེན་ནས་མཐོང་ལམ་མངོན་དུ་བྱེད་དགོས་པའི་ཕྱིར་ཟེར་ན་དེ་མི་འདོད་བཞིན་དུ་་་་་ཁས་ལེན་པར་བྱའོ། །ཞེ་ན། སྦྱོར་ལམ་གྱི་ཐོབ་པ་སྦྱོར་ལམ་ཡིན་པར་ཐལ། དེའི་ཕྱིར། འདོད་མི་ནུས་ཏེ། ཐོབ་མ་གཏོགས་ཞེས་སོ་ཟེར།བདེན་བཞི་ལ་དམིགས་པའི་ལྷག་མཐོང་ཐོབ་པ་དང་དེ་ལ་དམིབས་པའི་མོས་པ་ཡིད་བྱེད་ཐོབ་པ་སྦྱོར་ལམ་དྲོད་ཐོབ་པ་དེ་ལ་དམིགས་པའི་སྒོམ་བྱུང་གི་་་ཤེས་རབ་ཐོབ་པ་སོགས་དུས་མཉམ་པར་གྲུབ་མཐའ་གོང་འོག་ཀུན་གཅིག་་་་་་་་་་མཐུན་ཡིན་པར་འདྲའོ་ཞེ་ན། དེའང་དཔྱད་པའི་གཞི་ཆེའང་སྔར་དཔྱད་ཟིན་པ་ལྟར་དེ་དག་དུས་མཉམ་པར་ཐོབ་པས་ཁྱབ་པ་འཛིན་དཀའ་སྟེ། སྟོན་དང་བསེ་རུ་བྱང་ཆུབ་པར། བསམ་གཏན་མཐའ་རྟེན་གཅིག་ལ་ཀུན། །ཞེས་གསུངས་པ་དེའོ། །ཁོ་ན་རེ། གྲུབ་མཐའ་གོང་མའི་ལུགས་ལའང་བཤད་ཚུལ་དེ་དག་ལ་དཔྱད་དགོས་ཏེ། ཐེག་ཆེན་རིགས་ངེས་ཚོགས་ལམ་པའི་རྒྱུད་ལ་སྟོང་ཉིད་ལ་དམིགས་པའི་སྒོམ་བྱུང་གི་ཤེས་རབ་ཡོད་འདྲ་བའི་ཕྱིར། དེར་ཐལ། དེའི་རྒྱུད་ཀྱི་སྟོང་ཉིད་ལ་དམིགས་པའི་ཞི་གནས་དང་མཚུངས་ལྡན་གྱི་ཤེས་རབ་དེ་ཡིན་་་་་པའི་ཕྱིར། དེར་ཐལ། དེ་ལ་སྟོང་ཉིད་ལ་དམིགས་པའི་སྒོམ་བྱུང་གི་སེམས་དང་ཤེས་པ་སོགས་གྲངས་སྔ་ཕྱི་མང་བོས་རིགས་པའི་ཕྱིར་ཞེ་ན་ཁོ་བོས་ཕར་ཕྱིན་གྱི་་་552་

མཛོད་གནས་དྲུག་པ།དོགས་སློང་ཞིག་བྲིས་ཡོད་པས་དེར་དཔྱད་ཚུལ་ཡོད་དོ། །མཐོང་ལམ་ནས་མི་སློབ་ལམ་ལ་གནས་པའི་གང་ཟག་གི་རྒྱུད་ལ་སྦྱོར་་་་་་ལམ་གྱི་ཐོབ་པ་ཡོད་ཅེས་བཤད་དགོས་རྒྱུ་ལ། ཁ་ཅིག མཐོང་སྒོམ་མི་སློབ་ལམ་ལ་གནས་པའི་གང་ཟག་གི་རྒྱུད་ལ་སྦྱོར་ལམ་ལྡན་པར་ཐལ། དེའི་ཐོབ་པ་ཡོད་ཚུལ་ཡོད་པའི་ཕྱིར་ཏེ། དེ་མ་བཏང་གི་བར་དུ་ཡོད་པའི་ཕྱིར། དེར་ཐལ།འཕགས་པས་དེའི་གཏོང་རྒྱུ་མ་བྱུང་བར་དུ་ཡོད་འདྲ་བའི་ཕྱིར་ཏེ། འཕགས་པས་དེ་དག་ས་བོར་ནས། །གཏོང་ངོ་། །ཞེས་པས་ས་བོར་བའི་གཏོང་རྒྱུ་མ་བྱུང་གི་བར་དུ་དེའི་ཐོབ་པ་ལྡན་པར་བསྟན་པའི་ཕྱིར། རང་འགྲེལ་ལས། ཐོབ་པ་རྣམས་ནི་དྲོད་པར་གྱུར་བ་ལ་སོགས་པས་མ་བསྡུས་ཏེ། འཕགས་པ་ལ་དེ་མངོན་སུམ་དུ་གྱུར་བས་དྲོད་པར་གྱུར་བ་ལ་སོགས་པ་ཡང་མངོན་སུམ་དུ་འགྱུར་དུ་་་་་་་འོངས་པས་སོ། །ཞེས་པ་ལ། འོ་ན། མཐོང་སྒོམ་མི་སློབ་ལམ་པ་བ་དག་གི་རྒྱུད་ལ་སྦྱོར་ལམ་དེའི་ཐོབ་པ་ཡོད་པར་ཐལ། དེའི་ཕྱིར། འདོད་ན། དེ་དག་གི་རྒྱུད་ལ་སྦྱོར་ལམ་ལྡན་པར་ཐལ། དེའི་ཕྱིར། འདོད་ན། དགྲ་བཅོམ་པའི་རྒྱུད་ལ་སྦྱོར་མཐོང་སོགས་ལྡན་པར་ཁས་ལེན་རིགས་པར་ཐལ། དེའི་ཕྱིར། ཁ་ཅིགའདོད་པའི་འཕགས་པ་ཡིན་ན་རང་རྒྱུད་ལ་སྦྱོར་ལམ་ལྡན་པར་འདྲ་སྟེ། སྔར་སྦྱོར་ལམ་ཐོབ་པ་དེས་གཏོང་རྒྱུ་མ་བྱུང་བའི་ཕྱིར། དེར་ཐལ། འཕགས་པ་རྣམས་ཤི་འཕོས་པ་དང་ཆགས་བྲལ་བྱས་པས་མི་གཏོང་བར་དེས་ས་དྲུག་གང་་་་་རུང་ལ་བརྟེན་པའི་སྦྱོར་ལམ་དེ་ས་གོང་མར་སྐྱེས་པས་གཏོང་བ་ཡིན་པའི་ཕྱིར།དེར་ཐལ། འཕགས་པས་དེ་དག་ས་བོར་ནས། །གཏོང་ངོ་། །ཞེས་པའི་དོན་དེ་ལྟར་ངེས་པའི་ཕྱིར། དེས་ན་འདོད་རྟེན་གྱི་འཕགས་པ་ལ་སྦྱོར་ལམ་རང་རྒྱུད་ན་ལྡན་པས་ཁྱབ་པ་འཛིན་རིགས་པའི་ཕྱིར་ཟེར་རོ། །སོ་སྐྱེས་ཀྱིས་ས་འཕོས་པས་གཏོང་མི་དགོས་པར་སྦྱོར་ལམ་གཏོང་བ་ཡོད་པར་འདྲ་སྟེ། འཕགས་མིན་འཆི་553 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་བས་སོ། །ཞེས་པ་ལ། ཁོ་ན་རེ། དེ་དག་གཉིས་ཀ་འཐད་སྙམ་པར་མི་འདུག་སྟེ།འདོད་རྟེན་གྱི་འཕགས་པ་ལ་སྦྱོར་ལམ་དང་ལྡན་ན། དེ་སྦྱོར་ལམ་པའང་ཡིན་པར་ཐལ། དེའི་ཕྱིར། ཡང་དེའི་རྒྱུད་ལ་སོ་སྐྱེས་ལམ་ཡང་ལྡན་པར་ཐལ། དེའི་ཕྱིར། ཡང་ན། སངས་རྒྱས་འཕགས་པའི་རྒྱུད་ལ་སྦྱོར་ལམ་ལྡན་པར་ཐལ། དེའི་ཕྱིར། གཞན་ཡང་། སྦྱོར་ལམ་དེ་མཐོང་ལམ་དུ་འགྱུར་རྒྱུ་མེད་པར་ཐལ། དེའི་ཕྱིར། འཕགས་པ་འོག་མ་དེ་གོང་སར་སྐྱེ་བ་ན་དེས་སྦྱོར་ལམ་བཏང་ཚུལ་ས་གོང་མར་སྐྱེས་པས་བཏང་བའང་དཔྱད་དགོས་ཏེ། དེ་འདྲའི་སྦྱོར་ལམ་དེ་ལམ་གཞན་གྱི་ངོ་བོར་སོང་བས་མིན་པ་གང་ཞིག་རྒྱུན་ཆད་པས་མིན་པའི་ཕྱིར་ན།དང་བོ་ལྟར་ན་འགྲིག་སྙམ་པར་མི་མཐོང་སྟེ། ལམ་གཞན་གྱི་ངོ་བོར་གྱུར་བས་དེ་གཏོང་ཟེར་ན་འོག་ནས་ཀྱང་དེ་གཏོང་བར་ཁས་ལེན་པར་འགྱུར་བའི་ཕྱིར།སྦྱོར་ལམ་དེ་མཐོང་ལམ་དང་མི་སློབ་ལམ་སོགས་ལ་མི་འགྱུར་ཟེར་ན། སྔར་བཞིན་དུ་ཁས་ལེན་དགོས་པར་ཐལ་བའི་ཕྱིར། དེ་ལྟར་ན་སངས་རྒྱས་འཕགས་པའི་རྒྱུད་ལ་སྔར་སོ་སྐྱེས་གནས་སྐབས་ཀྱི་སྦྱོར་ལམ་འཕོ་འགྱུར་མ་སོང་བར་སྔོན་བཞིན་དུ་ལྡན་པར་ཁས་ལེན་དགོས་པའི་ཕྱིར། ཕྱི་མ་རྒྱུན་ཆད་པས་བཏང་ཟེར་ན། འོག་ས་ནས་གོང་སར་སྐྱེས་མ་ཐག་པའི་འཕགས་པ་ལའང་ལམ་གྱི་སཏོང་རྒྱུ་བྱུང་བར་ཁས་ལེན་དགོས་པར་ཐལ། དེས་འཕགས་ལམ་གྱི་རྒྱུན་བཏང་བའི་ཕྱིར་ཏེ། དེའི་འཕགས་ལམ་ལ་སྦྱོར་ལམ་གྱི་རྒྱུན་མིན་པ་ཞིག་མེད་པའི་ཕྱིར།ཁྱབ་སྟེ། དེར་སྐྱེས་པ་ན་སྦྱོར་ལམ་གྱི་རྒྱུན་ཆད་པར་ཁས་བླངས་ཟིན་པ་དེའི་ཕྱིར་ཟེར། ཡང་ན་སོ་སྐྱེས་ཀྱིས་ཀྱང་འཆི་བས་གཏོང་བ་ལའང་དཔྱད་པར་བྱ་བ་འདི་ལྟར་ཏེ། དེས་སྦྱོར་ལམ་གྱི་རྒྱུན་དང་བཅས་པ་བཏང་བ་མིན། དེའི་ཐོབ་པ་བཏང་བ་མིན་པའི་ཕྱིར་ཟེར་ན། དང་བོ་མ་གྲུབ་ན་དེ་འདྲའི་སོ་སྐྱེས་དེ་ཆོས་ཅན། རང་གི་སྐྱེ་བ་ཕྱི་མའི་གང་ཟག་གི་སྐྱེ་བ་བླངས་པ་ན་སྐྱེ་བ་ཕྱི་མའི་གང་554་

མཛོད་གནས་དྲུག་པ།ཟག་དེ་སྦྱོར་ལམ་པ་མིན་པར་ཐལ། དེའི་ཕྱིར། འདོད་ན། དེ་ལམ་ཞུགས་མ་ཡིན་པར་ཐལ་ལོ་ཟེར། ཕྱི་མ་མ་གྲུབ་སྙམ་ན། དེ་འདྲའི་སོ་སྐྱེས་སྦྱོར་ལམ་པ་འཆི་སྲིད་ལ་གནས་པའི་གང་ཟག་དེས་སྦྱོར་ལམ་གྱི་ཐོབ་པ་བཏང་བ་དཀའ་སྟེ།ཁྱོད་ལམ་ཞུགས་ཡིན་པས་ལམ་ལྡན་པ་ཁས་ལེན་དགོས་པས་དེའི་རྒྱུད་ལ་ལམ་་་་་གང་ཡོད་ཟེར་ན་དཔྱད་པར་བྱ་དགོས་སོ། །ཁ་ཅིག འདོད་རྟེན་དུའང་འཕགས་པས་སྦྱོར་ལམ་བཏང་བ་ཡོད་འདྲ་སྟེ། དངོས་གཞིའི་ངོ་བོར་གྱུར་བའི་ལམ་དེ་མཐོང་ལམ་དུ་གྱུར་བ་ཡོད་པས་དེས་ན་དེ་འདྲའི་སྦྱོར་ལམ་དེ་མཐོང་ལམ་དུ་གྱུར་བ་ན་བཏང་ཟེར་སྙམ་མོ། །ཁོ་ན་རེ།དེས་ན་འཕགས་པ་ཡིན་ན་ཁྱོད་ཀྱིས་སྦྱོར་ལམ་བཏང་བས་ཁྱབ་པར་ཐལ། སྦྱོར་ལམ་ལ་ས་དྲུག་གང་རུང་ལ་མ་རྟེན་པའི་སྦྱོར་ལམ་མེད་ལ་དེ་འཕགས་ལམ་དུ་་་་་་གྱུར་བ་ན་བཏང་དགོས་པའི་ཕྱིར་ཏེ། དེ་མཐོང་ལམ་དུ་གྱུར་པ་ན་བཏང་དགོས་ཚུལ་དེའི་ཕྱིར། དེར་ཐལ། དེ་མཐོང་ལམ་དུ་གྱུར་བ་ན་བཏང་ཞེས་བཤད་ཆོག་ན་དེ་འཕགས་ལམ་དུ་གྱུར་བ་ན་བཏང་མི་ཆོག་པའི་རྒྱུ་མཚན་མེད་པའི་ཕྱིར་་་་་་་ཟེར་བ་ལ། ཁ་ཅིག་དེ་ནི་ཤིན་ཏུ་དཀའ་བའི་གནས་ཡིན་ཏེ། དངོས་གཞིར་གྱུར་བའི་སྦྱོར་ལམ་དེ་མཐོང་ལམ་དུ་གྱུར་བ་ན་དེ་སྦྱོར་ལམ་ཡིན་བཞིན་དུ་མཐོང་་་་་་་ལམ་གྱི་ངོ་བོར་སོང་བ་ཡིན་པར་འདྲའང་དེ་མཐོང་ལམ་གྱི་ངོ་བོར་སོང་བ་ན་དེ་་བཏང་བ་ཡིན་མིན་མཚམས་མཚམས་སུ་དཔྱད་དགོས་ཀྱི་དོན་ཆེ་བར་གནས་སོ། །ཁ་ཅིག འཕགས་པ་དགྲ་བཅོམ་པ་དག་གི་རྒྱུད་ལ་སྦྱོར་ལམ་ལྡན་ཆོག་པར་ཐལ། འདོད་པར་དེ་དག་གི་རྒྱུད་ལ་ལྡན་པའི་ཕྱིར། དེར་ཐལ། འདོད་པའི་འཕགས་པ་རྣམས་སྦྱོར་ལམ་གྱི་གཏོང་རྒྱུ་མ་བྱུང་བའི་ཕྱིར། དེར་ཐལ།འདོད་པའི་འཕགས་པ་ཁམས་གོང་དུ་སྐྱེས་པ་ན་བཏང་བ་ཡིན་གྱིས་དེ་མིན་་་་་་་་གཏོང་རྒྱུ་གང་ཡང་མ་བྱུང་བར་འདྲ་བའི་ཕྱིར་ཏེ། འཕགས་པས་དེ་དག་ས་བོར་555 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་ནས། །ཞེས་སོགས་དང་ངོ་། །ཁོ་ན་རེ། སོ་སྐྱེས་ཀྱི་ལམ་རྒྱུད་ལྡན་གྱི་དགྲ་བཅོམ་པ་ཡོད་པར་ཐལ། སྦྱོར་ལམ་རྒྱུད་ལྡན་གྱི་དེ་ཡོད་པའི་ཕྱིར། ཁྱབ་སྟེ། སྦྱོར་ལམ་ལ་སོ་སྐྱེས་ཀྱི་ལམ་གྱིས་ཁྱབ་པའི་ཕྱིར། ཁ་ཅིག རྟགས་མ་གྲུབ་པ་ཁོ་ནར་ངེས་ཏེ།འཕགས་རྒྱུད་ཀྱི་སྦྱོར་ལམ་ནི་འཕགས་ལམ་ཁོ་ནར་ངེས་པའི་ཕྱིར། ཁོ་ན་རེ། འོ་ན། དགྲ་བཅོམ་པའི་རྒྱུད་ཀྱི་སྦྱོར་ལམ་དེ་ཉིད་དགྲ་བཅོམ་པའི་ལམ་ཡིན་པར་ཐལ། དེའི་ཕྱིར། འདོད་ན། མཐོང་ལམ་པའི་རྒྱུད་ཀྱི་སྦྱོར་ལམ་དེའང་མཐོང་ལམ་པའི་ལམ་ཡིན་པར་ཐལ། དེའི་ཕྱིར། འདོད་ན། དེ་མཐོང་ལམ་ཡིན་པར་ཐལ། དེའི་ཕྱིར། ཡང་ན། ཁྱོད་དག་གི་འདོད་པ་ལྟར་ན། ལམ་ལྔའི་ཡིན་པ་ཡོད་པར་ཐལ། དམ་བཅའ་དེའི་ཕྱིར། ཁ་ཅིག གོང་མའི་རྟེན་ལ་སྦྱོར་ལམ་ལྡན་ཟེར་ན། དེའང་འཐད་དཀའ་སྟེ། མངོན་པའི་རྒྱན་ལས། འདི་འོག་ཏུ་ས་འཕོས་པས་གཏོང་བ་ནི་མེད་དེ། གོང་མའི་རྟེན་ལ་སྦྱོར་ལམ་མེད་པས་སོ། །ཞེས་གསུང་ངོ་། །ཞེ་ན། གོང་མའི་རྟེན་ལ་སྦྱོར་ལམ་མེད་པར་ངེས་པ་ནི་འཐད་སྙམ་པར་སེམས་སོ་ཟེར་ན། དེའང་དཔྱད་པར་བྱ་བ་འདི་ལྟར་ཁོ་ནར་ངེས་ཏེ། རྟོགས་ལྡན་ཆེན་པོ་བ་ན་རེ། གོང་མའི་རྟེན་ལ་སྦྱོར་ལམ་ཡོད་པའམ་ལྡན་པར་ངེས་པ་ཡོད་པའི་ཕྱིར། མ་གྲུབ་ན། སྔར་འདོད་པའི་རྟེན་ལ་བསམ་གཏན་དང་བོའི་ཉེར་བསྡོགས་ལ་བརྟེན་པའི་སྦྱོར་ལམ་ཞིག་གཏོང་རྒྱུ་གང་ཡང་མ་བྱུང་བར་རང་་རྒྱུད་ལྡན་གྱི་འཕགས་པ་བསམ་གཏན་དང་བོར་སྐྱེས་པ་ན་དང་བོར་རྟེན་ཅན་གྱི་དེ་ལ་སྦྱོར་ལམ་ལྡན་པ་ཞིག་ཡོད་པའི་ཕྱིར། ཁ་ཅིག དེ་ལ་ས་འཕོས་པས་གཏོང་རྒྱུ་བྱུང་བར་འདྲ་སྟེ། འདོད་པ་ནས་དང་བོར་ས་འཕོས་པའི་ཕྱིར་ཟེར་བ་ལ། ཁོ་ན་རེ། དེ་ལ་ས་འཕོས་པས་གཏོང་རྒྱུ་བྱུང་བ་ནི་མ་གྲུབ་སྟེ། སྦྱོར་ལམ་དེ་དང་སྐྱེས་པ་ལེན་པའི་ས་གཉིས་ས་གཅིག་པའི་ཕྱིར། དེར་ཐལ། དེ་གཉིས་བསམ་གཏན་དང་བོ་དང་ས་གཅིག་པའི་ཕྱིར། ཡང་ན་དེ་ལ་སོ་སྐྱེས་ལྟར་འཆི་བས་་ 556་

མཛོད་གནས་དྲུག་པ།ཀྱང་གཏོང་བ་མིན་ཏེ། འཕགས་པ་ལ་དེ་ལྟར་མི་སྲིད་པའི་ཕྱིར། དེར་ཐལ། དེ་དག་གིས་གཏོང་རྒྱུ་གང་ཡང་མ་བྱུང་བའི་ཕྱིར། གཞན་ཡང་དེ་ལྟར་དུ་ཕལ་ཆེར་འདྲ་སྟེ། མངོན་པའི་རྒྱན་ལས། གཞན་ཡང་སོ་སོ་སྐྱེ་བོ་ལྟར་འཆི་བའམ།ཡོངས་སུ་ཉམས་པས་མ་ཡིན་ཏེ། དེའི་དགེ་བའི་རྩ་བའི་རྒྱུ་ནི། མཐོང་ལམ་གྱིས་ཉེ་བར་བསྟན་པར་བྱས་པས་སོ། །ཞེས་པས་སྒྲུབ་པར་གསལ་ལོ་ཞེ་ན། ཁ་ཅིགདེ་ལྟ་བུ་ཡོད་ན་གོང་སའི་སྦྱོར་ལམ་དེ་འཕགས་ལམ་དུ་དུས་ནམ་གྱུར་ཞེ་ན། ཁོ་ན་རེ། དེ་འཕགས་ལམ་དུ་འགྱུར་རྒྱུ་ནི་དཀའ་སྟེ། གཞན་དུ་ན་གོང་སའི་རྟེན་ལ་མཐོང་ལམ་གསར་རྙེད་ཅིག་ཐལ་བའི་ཕྱིར་ཟེར་ན།ཁོ་ན་རེ། དེ་དག་ལ་དཔྱད་པར་བྱ་བ་མང་ཞིང་གོང་མའི་རྟེན་ལ་འོས་མེད་ཀྱིས་སྦྱོར་ལམ་ལྡན་པ་ཞིག་འཇོག་དགོས་པར་འདྲའོ་ཟེར་བ་ལ། གཞན་དག་ན་རེ། དེ་ལྟར་ན་བསམ་གཏན་བཞི་གའི་རྟེན་ལ་སྦྱོར་ལམ་ལྡན་པ་བ་ཞིག་ཁས་བླངས་པ་ལ་ཉེས་པ་གང་ཡང་མེད་པར་ཐལ། དེའི་ཕྱིར་ན་དཔྱད་པར་བྱ་དགོས་སོ། །ཡང་ན་སྦྱོར་ལམ་གྱི་ནང་ཕན་ཚུན་ལ་ཇི་ལྟར་ཡིན་ཞེ་ན་དཔྱད་པར་བྱ་བའང་མཆིས་ཏེ། སྦྱོར་ལམ་བཟོད་པ་ཆུང་ངུ་ལ་འཆི་འཕོས་པས་གཏོང་བ་སྲིད་ཀྱང་སྦྱོར་ལམ་ཆེན་པོ་ཡན་ཆད་འཆི་འཕོས་པས་གཏོང་བ་མི་སྲིད་པའི་ཕྱིར་ཏེ། རྟེན་དེ་ལ་བདེན་པ་མཐོང་བར་ངེས་པའི་ཕྱིར། དེ་ཉིད་ལས། དངོས་གཞིས་དེ་ཉིད་ལ་བདེན་མཐོང་། །ཞེས་པས་སོ་ཟེར་བ་ལ། ཁ་ཅིག དེའི་དོན་ནི་སྤྱི་ལ་སྦྱོར་མི་རུང་བར་ཕྱོགས་རེ་བ་ལ་སྦྱར་དགོས་ཏེ། དངོས་གཞི་གོང་མ་དག་ལ་བརྟེན་ནས་སྦྱོར་ལམ་ཐོབ་པ་ནི་ཚེ་དེ་ལ་བདེན་པ་མཐོང་བར་བཤད་པ་ཙམ་་་ཡིན་པའི་ཕྱིར། དེར་ཐལ། བསམ་གཏན་དང་བོའི་དངོས་གཞི་ལ་བརྟེན་ནས་ཉམས་པ་སྲིད་པའི་ཕྱིར། དེར་ཐལ། མཆིམས་མཛོད་ལས། མི་ལྕོགས་མེད་དང་བསམ་གཏན་ཁྱད་པར་ཅན་ལ་བརྟེན་པའི་སྦྱོར་ལམ་གྱིས་ནི་ཚེ་དེ་ཉིད་ལ་བདེན་557 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་མཐོང་བར་མ་ངེས་ཏེ། ཉམས་པ་སྲིད་པའི་ཕྱིར། ཞེས་པས་སོ། ཁ་ཅིག དང་བོའི་དངོས་གཞི་ཙམ་ཐོབ་པས་དང་བོའི་དངོས་གཞི་ལ་བརྟེན་ནས་སྦྱོར་ལམ་་་་་་རྒྱུད་ལྡན་དེ་འཆི་འཕོས་པ་ན་སྦྱོར་ལམ་གཏོང་བར་ངེས་པའང་དཀའ་སྟེ། དེ་བསམ་གཏན་དང་བོར་སྐྱེ་དགོས་ཀྱང་དེར་སྐྱེ་བ་ནས་དངོས་གཞི་མ་ཉམས་པ་་་་་ཡིན་པས་སྦྱོར་ལམ་གྱི་ངོ་བོར་གྱུར་བའི་དངོས་གཞི་ཉམས་པ་མི་སྲིད་པའི་ཕྱིར།དེ་གཉིས་སྔར་བཤད་པ་བཞིན་ས་གཅིག་པར་དེའི་ཕྱིར་ཟེར་ལ། དེས་ན་ས་དྲུག་གང་རུང་ལ་བརྟེན་ནས་སྦྱོར་ལམ་འཆི་འཕོས་པས་གཏོང་བ་ཞིག་མི་སྲིད་པར་་་་་སྙམ་མོ་ཟེར་ན་དཔྱད་པར་བྱ་བ་དེ་ལྟར་སྣང་ངོ་། །ཁོ་ན་རེ། དོགས་སློང་གང་མང་བཀོད་ན། དངོས་གཞི་ལ་བརྟེན་ནས་སྦྱོར་ལམ་གང་རུང་ལ་ནི་འཕགས་ལམ་ཐོབ་པ་དང་བཏང་བར་ངེས་ཏེ། མཆིམས་ཊཱིཀ་ལས། དེས་ན་དངོས་གཞིའི་སྦྱོར་ལམ་ཐམས་ཅད་འཕགས་པས་བཏང་བར་ངེས་སོ། །ཞེས་པས་སོ་ཞེ་ན། ཁ་ཅིག དང་བོའི་ཁྱད་པར་ཅན་གྱི་དངོས་གཞི་ལ་བརྟེན་པའི་སྦྱོར་ལམ་དས།་འཕགས་ལམ་ཐོབ་པ་དང་བཏང་བའི་དོན་ཡིན་གྱི་གཞན་དུ་འབྲལ་མེད་པའི་་་་་་ཕྱིར། ཁོ་ན་རེ། དེས་ན་འཕགས་རྒྱུད་ལ་ལྡན་པའི་སྦྱོར་ལམ་ཡིན་ན་བསམ་གཏན་ཁྱད་པར་ཅན་གྱིས་རྟེན་དུ་མ་བྱས་པས་ཁྱབ་པར་ཐལ། དེས་བཏང་ཚུལ་དེའི་ཕྱིར།ཡང་སོ་སྐྱེས་ཀྱི་སྦྱོར་ལམ་འཆི་འཕོས་པ་དང་ཉམས་པ་གང་རུང་གིས་་་་་་གཏོང་བ་ནི་མ་གྲུབ་སྟེ། བསེ་རུ་ལྟ་བུའི་རང་རྒྱལ་སོ་སྐྱེས་དག་གིས་མ་ངེས་པའི་ཕྱིར། ཞེས་ཟེར་བ་སོགས་ལ་དཔྱད་དགོས་མང་ངོ་། །ཁ་ཅིག སོ་སྐྱེས་ཀྱིས་སྦྱོར་ལམ་འཆི་འཕོས་པས་བཏང་བ་ན་ལམ་མ་ཞུགས་པར་གྱུར་བ་ཡིན་ནམ་ཞེ་ན།ལ་ལ་ན་རེ། དེ་ལ་ལམ་མ་ཞུགས་པ་གཅིག་དང་ཚོགས་ལམ་དུ་ཞུགས་པ་གཉིས་མེད་པར་ཐལ། དེའི་ཕྱིར། འདོད་མི་ནུས་ཏེ། དེ་ལ་ཚོགས་ལམ་དུ་ཞུགས་པ་558 ་

མཛོད་གནས་དྲུག་པ།གཅིག་དང་ལམ་ལ་མ་ཞུགས་པ་གཉིས་ཡོད་པར་རིགས་པས་བསྒྲུབ་ནུས་པའི་་་་་་ཕྱིར་ཏེ། དེ་འཆི་འཕོ་བ་གཅིག་གིས་སྦྱོར་ལམ་བཏང་ཞིང་ཚོགས་ལམ་མ་བཏང་བ་ཡོད་པའི་ཕྱིར་ཏེ། ཚོགས་ལམ་གྱི་གཏོང་རྒྱུ་ལ་དེ་མ་བཞག་པས་ཤེས་པའི་ཕྱིར། ཡང་དེ་ལ་ལམ་མ་ཞུགས་པ་གཅིག་ཀྱང་ཡོད་པར་འདྲ་སྟེ། དེའི་འཆི་སེམས་འདོད་ཉོན་ཆུང་ངུ་དང་ལྷན་ཅིག་པ་ཞིག་གིས་བྱས་པ་ཡོད་པའི་ཕྱིར་ཟེར།འདོད་ཉོན་ཆུང་ངུས་འཆི་སེམས་བྱས་པ་ན་གང་ཟག་དེའི་ལམ་ཉམས་་་་པས་ཁྱབ་པ་འཛིན་ན། ཁ་ཅིག འཕགས་པ་ལའང་ལམ་ཉམས་པ་ཡོད་པར་ཐལ།དེ་ལ་ཉོན་མོངས་ཅན་གྱིས་འཆི་སེམས་བྱས་པ་ཡོད་པའི་ཕྱིར། དེར་ཐལ། དེ་ལ་ཉོན་མོངས་ཆུང་ངུས་འཆི་སེམས་བྱས་པ་ཡོད་ཆོག་པའི་ཕྱིར་ན། དེ་ནི་འཕགས་པ་ལ་འཆི་བས་གཏོང་བ་མ་གསུངས་པས་འཆི་སེམས་དེ་འདྲ་ཡོད་ཀྱང་ལམ་་་་་་་་ཉམས་མི་དགོས་པར་རིགས་པའི་ཕྱིར།སྦྱོར་ལམ་བཞིའི་དང་བོ་གསུམ་གྱི་ཕྱི་མ་དག་ཐོབ་མ་ཐག་པ་ལ་སྔ་མ་་་་་་་སོགས་ལྡན་པས་ཁྱབ་ཅེ་ན། ཁོ་ན་རེ། དེའང་འཐད་དཀའ་སྟེ། སྦྱོར་ལམ་ཆུང་ངུ་དག་ཆེན་པོར་གྱུར་དགོས་པས་མི་ལྡན་པར་རིགས་པའི་ཕྱིར་ཟེར། ཡང་ཉམས་ནས་སྦྱོར་བ་ན་སྔར་གྱི་དེ་དག་རྙེད་དགོས་པ་ལས་གང་ཟག་གཅིག་གི་་་་་་་རྒྱུད་ལ་ཆེ་ཆུང་སོགས་ཡོད་དམ་ཟེར། ཁ་ཅིག ཉམས་ཚུལ་སོགས་གཙོ་བོའི་དབང་དུ་བྱས་སམ་ཟེར་བའང་འཕེན་དགོས་སོ། །གོང་སྨོས་ལྟར་དངོས་གཞིའི་སྦྱོར་ལམ་ཐོབ་པའི་གང་ཟག་ཡིན་ན་ཚེ་དེ་ལ་འཕགས་ལམ་ཐོབ་པ་དང་བདེན་་་་པ་མཐོང་བས་ཁྱབ་པར་འདྲ་སྙམ་སྟེ། དངོས་གཞིས་དེ་ཉིད་ལ་བདེན་མཐོང་། །ཞེས་སོ་ཟེར་བ་ལ། ཁ་ཅིག དེའང་འཐད་པ་མིན་ཏེ། དེ་ལས་ཉམས་པ་ཡོད་པའི་ཕྱིར་ཏེ། སྔར་དྲངས་པའི་མཆིམས་མཛོད་ལས་སོ་ཟེར་རམ། ཉེར་བསྡོགས་དང་ཁྱད་པར་ཅན་གྱི་སྦྱོར་ལམ་ལ་བདེན་པ་མཐོང་བས་ངེས་པ་མེད་དེ། ཉམས་་ 559 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་སྲིད་པས་ན་མཆིམས་ཊཱིཀ་ལས་སོ། །ཁ་ཅིག དངོས་གཞིའི་སྦྱོར་ལམ་ཐམས་ཅད་འཕགས་པས་བཏང་བར་ངེས་ཏེ། མཆིམས་མཛོད་ལས། དེས་ན་དངོས་གཞིའི་སྦྱོར་ལམ་ཐམས་ཅད་འཕགས་པས་བཏང་བར་ངེས་སོ། །ཞེས་ཟེར་བ་ནི་ཞིབ་ཏུ་མ་བརྟགས་པར་འདྲ་སྟེ། མཆིམས་ཊཱིཀ་ལས་དེ་ལྟར་གསུངས་པ་ནི་ཡི་གེ་མ་དག་པར་འདྲ་སྟེ། དེ་ནི་འཕགས་པས་མ་གཏང་བར་ངེས་སོ་ཟེར་དགོས་པར་འདྲ་བའི་ཕྱིར་ཏེ། དེ་ཡི་གོང་གི་སྒྲུབ་ཚུལ་གྱིས་ཀྱང་ཤེས་ནུས་སོ། །སོ་སྐྱེས་ཀྱིས་གཏོང་བའི་སྦྱོར་ལམ་ནི་ཉེར་བསྡོགས་ཁོ་ནས་ཁྱབ་པ་ཡིན་ཏེ།འཕགས་མིན་འཆི་བས་གཏོང་བ་ཉེར་བསྡོགས་སོ། །ཞེས་པ་དག་གིས་སོ། །ཁོ་ན་རེ། དེའང་འཐད་པར་འཛིན་དཀའ་སྟེ། མཆིམས་ཊཱིཀ་ལས། མི་ལྕོགས་མེད་དང་བསམ་གཏན་ཁྱད་པར་ཅན་ལ་རྟེན་པའི་སྦྱོར་ལམ་གྱིས་ནི་ཚེ་དེ་ཉིད་ལ་་་་་་་བདེན་པ་མཐོང་བར་མ་ངེས་ཏེ། ཉམས་པ་སྲིད་པས་སོ། །ཞེས་པས་དེས་ཉམས་རྒྱུ་ལ་དངོས་གཞིའི་དེ་ཡོད་པར་འདྲའོ་ཟེར་ན། ཁོ་ན་རེ། དེ་མི་འཐད་པར་སྡོམ་ལྟར་ངེས་ཏེ། མངོན་པའི་རྒྱན་རང་ལས། གང་ཞིག་གིས་ངེས་འབྱེད་ཆ་མཐུན་དེ་དག་བསམ་གཏན་དངོས་གཞི་ལ་བརྟེན་ནས་སྐྱེད་པ་ཡིན་ན་ནི་དེས་ཚེ་དེ་་་་་་་ཉིད་ལ་བདེན་པ་མཐོང་བར་འགྱུར་ཏེ། ཡིད་འབྱུང་བ་ཤས་ཆེ་བའི་ཕྱིར་རོ། །ཞེས་དངོས་གཞི་ཙམ་གསུངས་པས་རིགས་པའི་ཕྱིར་ཟེར་ནའང་གོང་གི་དཔྱད་་་་ཚུལ་ལྟར་རྒྱས་པར་སྤྲོ་དགོས།རྩ་བར། འདོད་རྟེན་ཆོས་མཆོག་བུད་མེད་ཀྱིས། །གཉིས་ཀའི་རྟེན་ཅན་འཐོབ་པར་འགྱུར། །ཞེས་གསུངས་པ་ལ། ཁ་ཅིག དགེ་སློང་མ་དགྲ་བཅོམ་པ་དང་རྒྱུད་གཅིག་ཏུ་གཏོགས་པའི་ཆོས་མཆོག་གི་ཐོབ་རྒྱུའི་སྐྱེས་པ་ཡོད་པར་ཐལ།གཉིས་ཀའི་རྟེན་ཅན་འཐོབ་པར་འགྱུར། ཞེས་སོ། །འདོད་ན། དེ་འདྲའི་བུད་མེད་དགྲ་བཅོམ་པ་དང་ལུས་རྟེན་གཅིག་པའི་སྐྱེས་པ་གང་ངོས་འཛིན་ཞེ་ན། ཁ་་ 560 ་

མཛོད་གནས་དྲུག་པ།ཅིག དེ་འདྲའི་སྐྱེས་པ་ཞིག་མེད་ཟེར་ན། གཉིས་ཀའི་རྟེན་ཅན་ཞེས་པའི་གཉིས་སྨོས་པ་ལ་དོན་གཅིག་ཀྱང་མེད་པར་འགྱུར་རོ། །དེས་ན་གང་ངོས་འཛིན་པ་ན་དཔྱད་གཞི་ཞིག་འདུག་ཟེར་རོ། །ཁ་ཅིག འདོད་རྟེན་གྱི་འཕགས་པ་ལ་བཟོད་ཆུང་མན་ཆད་སོགས་ཐོབ་པས་མ་ཁྱབ་ཀྱང་བཟོད་འབྲིང་ཡན་ཆད་ཐོབ་པས་ཁྱབ་པར་འདྲ་སྟེ། གཞུང་དག་གི་གོང་འོག་ཞིབ་ཏུ་བརྟག་ན་རིགས་པའི་ཕྱིར་ཏེ། གོང་འོག་བསྡུར་ན་རིགས་སོ་ཟེར། ཁོ་ན་རེ། དེ་དག་འཐད་པར་མ་མཐོང་སྟེ། འདོད་རྟེན་གྱི་འཕགས་པ་ཡིན་ན་སྦྱོར་ལམ་བཞི་ཀ་དང་ལྡན་པས་ཁྱབ་པའི་ཕྱིར། དེར་ཐལ།དེ་ཡིན་ན་སྦྱོར་ལམ་གང་གི་ཉམས་པ་མ་བྱུང་པས་ཁྱབ་པའི་ཕྱིར། ཁ་ཅིགདེའང་འཐད་པར་འཛིན་དཀའ་སྟེ། འདོད་རྟེན་ཅན་གྱི་འཕགས་པ་ལ་བཟོད་འབྲིང་ཡན་ཆད་ཐོབ་པས་ཁྱབ་པ་གང་ཞིག་ལྷག་མ་རྣམས་ཐོབ་པས་ངེས་པ་མི་་་་འཛིན་པའི་ཕྱིར་ཏེ། སྔར་སོ་སྐྱེ་སྐབས་བཏང་བ་ཡོད་པས་སོ་ཞེ་ན། ཁོ་ན་རེ།འོ་ན། བཟོད་འབྲིང་ཐོབ་ཟིན་པ་ཡིན་ན་ཁྱོད་ལ་ཉམས་པའི་གཏོང་རྒྱུ་འཆི་འཕོ་བས་བྱུང་བ་མི་སྲིད་པར་ཐལ། དེའི་ཕྱིར། འདོད་ན། དེ་འདྲ་བའི་སོ་སྐྱེས་ཡིན་ན་དངོས་གཞིའི་སྦྱོར་ལམ་ཐོབ་པས་ཁྱབ་པར་ཐལ། དེའི་ཕྱིར། འདོད་ན། དེ་ཡིན་ན་འདོད་པ་ལ་ཆགས་པ་དང་བྲལ་བས་ཁྱབ་པར་ཐལ། དེའི་ཕྱིར། འདོད་མི་ནུས་པར་ཀུན་ནས་ཤེས་སོ། །ཁ་ཅིག མི་སྐྱེ་བའི་ཆོས་སོགས་ཐོབ་པའི་ཚོགས་ལམ་པ་ཡོད་སྙམ་མོ་ཟེར་བ་ལ། གཞན་དག་ན་རེ། བུད་མེད་དུ་སྐྱེ་བ་འགོག་པའི་བརྟག་མིན་ཐོབ་པའི་བྱང་སེམས་ཚོགས་ལམ་པའང་ཡོད་འདྲའོ་ཟེར་ན།ཁོ་ན་རེ། དེའང་བརྟག་པར་བྱ་དགོས་ཏེ། མཛོད་ལས། བདེ་འགྲོ་རིགས་མཐོར་སྐྱེ་དབང་ཚང་། །ཕོར་འགྱུར་ཚེ་རབས་དྲན་མི་ལྡོག །ཅེས་པ་དག་དང་དཔྱད་པའི་གཞི་ཆེའོ་ཟེར། དྲོད་རྩེ་བཟོད་པ་སོགས་ཉམས་པ་ལ་སྨོན་ནས་ཤེས་པ་ཐོབ་561 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་ཞིག་གིས་ཁྱོད་ཀྱིས་ལམ་འདི་ནས་ཉམས་ཞེས་བརྡ་སྟོན་མཁན་ཡོད་ན་རང་་་་་རང་གི་ལམ་དེའི་མཚམས་གང་ཡིན་ཀྱང་སྐྱེ་ཆོག་པར་འདྲ་སྟེ། མཆིམས་མཛོད་ལས། སྨོན་ནས་ཤེས་པ་གཅིག་གིས་གསོས་འདེབས་མཁན་ཡོད་ན་འཕྲོ་ནས་སྐྱེ་ལ་མེད་ན་གཞི་ནས་སྐྱེད་དོ། །ཞེས་གསུངས་པ་ལ། ཁོ་ན་རེ། འོ་ན། བཟོད་པ་བ་ཞིག་གིས་བཟོད་པ་ཉམས་ནས་མཚམས་སྟོན་མཁན་མ་རྙེད་ན་སྦྱོར་ལམ་་་་་་་་་ཉམས་པ་ཡོད་སྲིད་ན། དེས་ལམ་ཡང་ཉམས་པར་ཐལ། དེའི་ཕྱིར། འདོད་ན།དེ་ཆོས་ཅན། ཁྱོད་ཀྱིས་ལམ་ཉམས་ནས་ངན་འགྲོ་སྐྱེ་བའང་གཅིག་ཡོད་པར་ཐལ། དེའི་ཕྱིར། འདོད་མི་ནུས་ཏེ། བཟོད་ཐོབ་ངན་སོང་མི་འགྲོའོ། །ཞེས་གསལ་ལོ། །ཁོ་ན་རེ། དེ་མི་སྐྱེ་བ་ནི་འདི་ལྟར་སྟེ། བཟོད་པ་ཐོབ་པའི་གནས་སྐབས་སུ་ངན་འགྲོ་དང་སྐྱེ་གནས་དང་སྐྱེ་བ་དང་ལུས་དང་སྲིད་པ་དང་མཐོང་་་་སྤང་ཉོན་མོངས་མི་སྐྱེ་བའི་ཆོས་ཉིད་སྔར་བཤད་པ་ལྟར་དྲུག་ཐོབ་སྟེ། དེས་ངན་སོང་བ་གསུམ་དང་། སྒོང་སྐྱེ་དང་དྲོད་གཤེར་ལས་སྐྱེས་པ་དང་། འདུ་ཤེས་མེད་པ་དང་སྒྲ་མི་སྙན་དང་ཚངས་པ་ཆེན་པོར་སྐྱེ་བ་སོགས་དང་། ཟ་མ་དང་མ་ནིང་མཚན་གཉིས་པ་སོགས་དང་། རིགས་མཐུན་གྱི་སྲིད་པ་བརྒྱད་ལ་སོགས་པའི་སྲིད་པ་སོགས་དང་། མཐོང་སྤང་གི་ཉོན་མོངས་ཏེ་སྡོམ་པའི་དྲུག་ལ་སོགས་པ་བརྟགས་མིན་ཐོབ་པའི་ཕྱིར་ཏེ་གཞུང་ལས་རིགས་པའི་ཕྱིར། དེར་ཐལ༈ མྱུར་བ་སྲིད་པ་གསུམ་གྱིས་མཐར། །ཞེས་པས་སོ་ཟེར། ཁོ་ན་རེ། དེའང་བཟོད་པ་བ་དེས་བཟོད་པ་ཉམས་ན་ལམ་ཡང་ཉམས་ཡོད་དམ་མེད། ཕྱི་མ་ལྟར་ཟེར་ན།དེས་སྦྱོར་ལམ་མ་ཉམས་པར་བཤད་དགོས་རྒྱུ་ལ་དེ་མི་རིགས་པར་ཤེས་ཏེ། དེས་སྦྱོར་ལམ་གྱི་གཏོང་རྒྱུ་བྱུང་བའི་ཕྱིར་ཟེར། སྔ་མའང་དཀའ་སྟེ། དེས་ལམ་ཉམས་ན་དེ་དག་གི་བརྟག་མིན་གྱི་འགོག་བདེན་ཐོབ་པའང་དཀའ་བའི་ཕྱིར་ཏེ།དེ་དག་ལ་ཆགས་པ་དང་བྲལ་བ་ཉམས་པའི་ཕྱིར། དེར་ཐལ། དེའི་རྒྱུད་ལ་དེ་562 ་

མཛོད་གནས་དྲུག་པ།དག་ལ་བརྟག་མིན་ཐོབ་བྱེད་གང་ཡང་མི་སྲིད་པའི་ཕྱིར་ཟེར་བ་སོགས་ལ་དཔྱོད།སྦྱོར་ལམ་རྒྱུད་ལྡན་གྱི་དགྲ་བཅོམ་པ་ཡིན་ན་དེ་སྦྱོར་ལམ་ཆོས་མཆོག་རྒྱུད་ལྡན་་་་གྱིས་ཁྱབ་བྱས་པ་ལ། ཁ་ཅིག་ན་རེ། གཟུགས་མེད་དགྲ་བཅོམ་པ་ཆོས་ཅན།སྦྱོར་ལམ་ཆོས་མཆོག་རྒྱུད་ལྡན་ཡིན་པར་ཐལ། སྦྱོར་ལམ་རྒྱུན་ལྡན་གྱི་དེ་ཡིན་པའི་ཕྱིར། དེར་ཐལ། དེ་འདྲ་ཡོད་པར་སླ་བའི་ཕྱིར་ཟེར། རྩ་བར་འདོད་ན།སྦྱོར་ལམ་རྒྱུད་ལྡན་གྱི་གཟུགས་མེད་དགྲ་བཅོམ་པ་དེ་ཆོས་ཅན། ས་དྲུག་གང་རུང་གི་ཆོས་མཆོག་དང་ལྡན་པར་ཐལ། དེའི་ཕྱིར། ཁྱབ་སྟེ། ཆོས་མཆོག་གི་སེམས་རྟེན་ལ་དེ་དྲུག་གང་རུང་གིས་ཁྱབ་པའི་ཕྱིར་ཏེ། སྦྱོར་ལམ་ཆོས་མཆོག་ལ་སོ་སྐྱེས་ཀྱི་མཉམ་བཞག་ཡེ་ཤེས་ཀྱིས་ཁྱབ་པའི་ཕྱིར། ཁྱབ་སྟེ། འདོད་རྟེན་ལ་གཟུགས་མེད་ཀྱི་དངོས་གཞིས་སེམས་རྟེན་བྱས་པའི་ཆོས་མཆོག་གཞི་མ་གྲུབ་་་་་་་པའི་ཕྱིར་ཟེར་བ་ལ། ཁ་ཅིག གཟུགས་མེད་རྟེན་ལ་ཆོས་མཆོག་རྒྱུད་ལྡན་པས་མཉམ་བཞག་དེ་ལྟར་བྱས་ཆོག་པའི་ཕྱིར་ན། འོ་ན། དེ་འདྲའི་དགྲ་བཅོམ་པ་དེས་སྔར་འདོད་པ་ནས་གཟུགས་མེད་པར་སྐྱེ་བ་ཅི་ཙམ་བླངས་ཀྱང་མཉམ་་་་་་་་་བཞག་ལས་ལངས་པ་གཅིག་ཀྱང་མ་བྱུང་བར་ཐལ། ཆོས་མཆོག་རྒྱུད་ལྡན་ལ་མཉམ་བཞག་གིས་ཁྱབ་པ་རང་གཞན་ཀུན་གྱིས་ཁས་འཆེས་པའི་ཕྱིར་ཟེར་ལ།ཡང་ཁྱོད་ལྟར་ན་ཆོས་མཆོག་གི་སེམས་རྟེན་ལ་ས་བཅུ་གཅིག་གིས་བརྟེན་པར་་་་་ཐལ། ཁྱོད་ཀྱི་ཞེ་འདོད་དེའི་ཕྱིར། འདོད་ན། འདོད་སེམས་སེམས་རྟེན་བྱས་པའི་སྦྱོར་ལམ་ཆོས་མཆོག་ཡོད་པར་ཐལ། དེའི་ཕྱིར། ཡང་ན་སྦྱོར་ལམ་ཆོས་མཆོག་ལ་མཉམ་བཞག་ཡེ་ཤེས་ཀྱིས་མ་ཁྱབ་པར་ཐལ། དེའི་ཕྱིར། འདོད་ན།མངོན་པ་བའི་ཐུན་མོང་མ་ཡིན་པའི་ལུགས་ཁས་མི་ལེན་པར་ཐལ། དེའི་ཕྱིར་ཟེར་བ་སོགས་ལ་དཔྱད། ཁ་ཅིགསྦྱོར་ལམ་ཆོས་མཆོག་གི་གཏོང་རྒྱུ་ལ་ས་འཕོས་པས་གཏོང་རྒྱུ་མིན་་་་་་་་་་563 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཏོང་རྒྱུ་གཞན་མེད་པའི་ཕྱིར་ཟེར་ན། ཁ་ཅིག ས་འཕོས་པས་གཏོང་རྒྱུ་ལས་གཞན་མེད་པའི་ཕྱིར་ཟེར་བ་དཔྱོད། ས་དྲུག་སེམས་བརྟེན་བྱས་པའི་ལམ་གཟུགས་མེད་པའི་རྒྱུད་ལ་ཡོད་དམ་མེད་ཅེ་ན་གཞན་དག་ལ་དོགས་པ་ཆེའང་་་་་དཔྱད་གཞི་ཡོད་པར་འདྲའོ། །སྦྱོར་ལམ་ཉམས་ནས་སླར་སྦྱོར་ལམ་ཐོབ་མ་ཐག་པས་ཞི་ལྷག་གཉིས་ཅིག་ཅར་དུ་ཐོབ་པར་འདྲ་བ་ལ། ཁ་ཅིག སྦྱོར་ལམ་བཞི་ག་གཅིག་ཅར་དུ་ཐོབ་པ་ཡོད་པར་ཐལ། སྔ་མའི་རིགས་པས་ཤེས་པའི་ཕྱིར།འདོད་ན། དྲོད་ཐོབ་མ་ཐག་པ་ལ་ཆོས་མཆོག་ཐོབ་མ་ཐག་པ་གཅིག་ཡོད་པར་ཐལ། དེའི་ཕྱིར་ན་དཔྱད་རྒྱུ་མང་ཞིང་ཡི་གེ་མང་དོགས་ནས་དེ་ཙམ་ལས་སོ། །ཁ་ཅིག བྱང་སེམས་ལ་ཉན་ཐོས་ཀྱི་སྦྱོར་ལམ་ཐོབ་པ་དང་རྒྱུད་ལྡན་ཡོད་ཟེར་ན།ཁ་ཅིག་ན་རེ། བྱང་སེམས་ལའང་ཐེག་དམན་ལམ་རྒྱུད་ལྡན་ཡོད་པར་ཐལ དེ་ལ་ཉན་ཐོས་ཀྱི་ལམ་རྒྱུད་ལྡན་ཡོད་པའི་ཕྱིར། དེའི་སྦྱོར་ལམ་རྒྱུད་ལྡན་ཡོད་པའི་ཕྱིར། ཡང་ན། བྱང་སེམས་ཀྱི་རྒྱུད་ཀྱི་ལམ་ལ་བྱང་སེམས་ལམ་གྱིས་མ་ཁྱབ་པར་ཐལ། དེའི་ཕྱིར། འདོད་མི་ནུས་པར་ཤེས་སོ་ཟེར་ན། ཁོ་ན་རེ། དེའང་དཀའ་སྟེ། ཉན་ཐོས་སྦྱོར་ལམ་དྲོད་རྩེ་གཉིས་ལས་ལོག་ནས་བྱང་སེམས་སུ་གྱུར་བ་དེས་ཉན་ཐོས་ཀྱི་སྦྱོར་ལམ་མ་བཏང་བར་འདྲ་སྟེ། དེའི་སྦྱོར་ལམ་དེའི་གཏོང་རྒྱུ་གང་ཡང་མ་བྱུང་བའི་ཕྱིར་ཟེར་བ་ལ། ཁ་ཅིག སངས་རྒྱས་ལའང་ཉན་ཐོས་སྦྱོར་ལམ་ལྡན་པར་ཐལ། དེའི་ཕྱིར་ཟེར་ན་དོགས་སློང་རྒྱ་ཆེའོ། །རྒྱུན་ཞུགས་འབྲས་གནས་ཀྱི་རྒྱུད་ལ་གོང་འོག་གི་མཐོང་སྤང་བརྒྱད་་་་་་་་སྤངས་པའི་འགོག་བདེན་བརྒྱད་ཡོད་པ་ལ། ཁ་ཅིག དེ་ཁོ་ནར་མི་རིགས་ཏེ།དེའི་རྒྱུད་ལ་ཟད་པ་བསྡོམས་པ་ཐོབ་པས་འགོག་བདེན་དེ་དག་བསྡོམས་པའི་་་་་་ཟད་པ་གཅིག་ཁོ་ནར་ཐོབ་པའི་ཕྱིར། མ་གྲུབ་ན། དེར་ཐལ། མཆིམས་མཛོད་ལས། རྒྱུན་ཞུགས་ལ་སོགས་པའི་འབྲས་བུ་རེ་རེར་འཇོག་པ་ལ་ནི་སྔོན་གྱི་ཞུགས་564 ་

མཛོད་གནས་དྲུག་པ།པའི་ལམ་སྔ་མ་བཏང་བ་དང་། དེ་ལས་གཞན་པའི་འབྲས་བུ་ལ་གནས་པའི་ལམ་ཐོབ་པ་དང་། སྤང་བྱ་ཟད་པ་བསྡོམས་པའི་ཐོབ་པ་གཅིག་རྙེད་པ་དང་།ཞེས་རྒྱུན་ཞུགས་འབྲས་གནས་ཐོབ་མ་ཐག་འབྲས་བུ་འགོག་བདེན་གཅིག་ཁོ་་་་་་་ནར་རྙེད་པ་ཡིན་པ་དེའི་ཕྱིར་ན། ཁོ་ན་རེ། འོ་ན། རྒྱུན་ཞུགས་ཀྱི་འབྲས་བུར་གྱུར་བའི་དེ་བརྒྱད་གཞི་མ་གྲུབ་པར་ཐལ། དེའི་ཕྱིར། འདོད་ན། དགེ་སྦྱོང་ཚུལ་གྱི་འབྲས་བུར་གྱུར་བའི་དེ་བརྒྱད་མེད་པར་ཐལ། དམ་བཅའ་དེའི་ཕྱིར།འདོད་མི་ནུས་ཏེ། རྩ་བ་ལས། དེ་དག་བརྒྱད་ཅུ་རྩ་དགུའོ། །ཞེས་གསུངས་པའི་ཕྱིར། ཁོ་ན་རེ། གོང་མ་ལྟར་རྒྱུན་ཞུགས་འབྲས་གནས་པའི་རྒྱུད་ལ་དེ་བརྒྱད་ལྡོག་ཆས་འབྱེད་པ་ལས་གཞན་མེད་སྙམ་མོ་ཟེར་ན། ཁོ་ན་རེ། ཁམས་གོང་འོག་གི་འགོག་བདེན་སོ་སོ་མེད་པར་ཐལ། དེའི་ཕྱིར། འདོད་ན། བྲལ་བའོ་སོ་སོ་སོ་སོ་ཡིན་ཞེས་གསུངས་པ་དོན་མེད་པར་ཐལ། དེའི་ཕྱིར་ན། གཞན་དག་ན་རེ།དེ་ཁོ་ན་ལྟར་སྐྱོན་འབབ་སྟེ། གོང་འོག་གི་མཐོང་སྤང་སྤངས་བའི་འགོག་བདེན་དོན་གཅིག་ཏུ་བྱེད་དེ་འདོད་པ་ནི་སྐབས་འདིར་མངོན་པའི་དོན་ལ་དྲི་ཙམ་ཡང་མེད་པས་སོ་ཞེ་ན། རྟོགས་ལྡན་ཆེན་པོ་བ་ན་རེ། རྒྱུན་ཞུགས་འབྲས་གནས་པའི་རྒྱུད་ལ་བྲལ་བ་སོ་སོ་བ་བརྒྱད་ཡོད་པར་འདོད་པ་ནི་འགྲེལ་བ་མངོན་པའི་རྒྱན་་་ལ་མ་གཟིགས་པར་མངོན་ཏེ། ཊཱིཀྐ་དེ་ལས། དེ་ཡང་ཟད་པ་སྡོམ་པ་ནི་སྤངས་པ་སོ་སོ་བ་རྣམས་བཏང་ནས་ཐམས་ཅད་བསྡོམ་པའི་བྲལ་ཐོབ་ཟག་མེད་གཅིག་་་་་་རྙེད་པ་སྟེ། འབྲས་བུ་དང་བོ་ལ་མཐོང་སྤང་གི་ཟད་པ་སྡོམ་པ་གཅིག་རྙེད་པ་དང་། ཞེས་གསལ་བར་དེའི་རྒྱུད་ལ་བྲལ་འབྲས་གཅིག་ལས་མེད་པར་བསྟན་ཏོ་ཞེ་ན། ཁོ་ན་རེ། འབྲས་བུ་ལ་བརྒྱད་ཅུ་རྩ་དགུ་གསུངས་པ་མི་འཐད་པར་ཐལ།ཁྱོད་ཀྱི་བཤད་ཚུལ་དེའི་ཕྱིར། ཡང་ན་ཕྱིར་འོང་གིས་ཀྱང་བྲལ་འབྲས་གཅིག་ལས་མ་ཐོབ་པར་ཐལ། དེས་མཐོང་སྤང་དང་འདོད་ཉོན་དྲུག་པ་སྤངས་པའི་་ 565 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་།འགོག་བདེན་སོགས་བསྡོམ་པའི་ཟད་པ་སྡོམ་པ་གཅིག་ལས་མ་རྙེད་པའི་ཕྱིར་ཏེ།རྒྱུན་ཞུགས་ལ་དེའི་ཕྱིར། ཡང་ན། ཕྱིར་མི་འོང་ལའང་དེར་ཐལ། ཁས་བླངས་དེའི་ཕྱིར་ན། ཁོ་ན་རེ། སྔར་ལྟར་ཡིན་སྙམ་སྟེ། དགྲ་བཅོམ་པའི་རྒྱུད་ལའང་བྲལ་འབྲས་སྤངས་པ་ཡོངས་ཤེས་གཅིག་ལས་མེད་པས་རིགས་པའི་ཕྱིར། དེར་ཐལ། ལྔ་བ་ལས་ཤེས་སླའོ་ཟེར།ཆགས་བྲལ་སྔོན་སོང་གི་ཕྱིར་མི་འོང་དེ་ལ་འདོད་ཉོན་སྤངས་པའི་བྲལ་་་འབྲས་ཟག་བཅས་ཟག་མེད་གཉིས་ཀ་ཐོབ་པར་འདྲ་སྟེ། མཛོད་ལས། འཇིག་རྟེན་པ་ཡིས་ཆགས་བྲལ་བའི། །འཕགས་ལ་བྲལ་བའི་ཐོབ་རྣམ་གཉིས། །ཞེས་སོ་ཞེ་ན། ཁ་ཅིག་འདོད་པ་ལ་ཆགས་པ་དང་བྲལ་བའི་འཕགས་པ་ཡིན་ན་འདོད་ཉོན་སྤངས་པའི་བྲལ་ཐོབ་ཟག་བཅས་དང་ལྡན་པས་ཁྱབ་པར་ཐལ། ལུང་དེའི་ཕྱིར། འདོད་ན། ཆགས་བྲལ་སྔོན་སོང་གི་བཅུ་དྲུག་པ་ཕྱིར་མི་འོང་ལ་བྲལ་ཐོབ་ཟག་བཅས་དང་ལྡན་པར་ཐལ། དེའི་ཕྱིར། འདོད་ན། དེ་ལ་འགོག་བདེན་གཅིག་ལས་མེད་པར་བཤད་པ་མི་འཐད་པར་ཐལ། དེའི་ཕྱིར། ཡང་ན་ཆགས་བྲལ་སྔོན་སོང་གི་གཟུགས་མེད་འཕགས་པ་ལའང་འདོད་པ་ལ་ཆགས་པ་དང་་་་་་བྲལ་བའི་བྲལ་ཐོབ་ཟག་བཅས་དང་ལྡན་པར་ཐལ། དེའི་ཕྱིར། འདོད་མི་ནུས་ཏེ། དེ་དག་གིས་བྲལ་ཐོབ་དེ་བཏང་བའི་ཕྱིར་ཏེ། གོང་མའི་རྒྱུད་ལ་དེ་མི་ལྡན་པའི་ཕྱིར་ཏེ། དེ་འདོད་པའི་དགེ་བ་ཡིན་ཚུལ་ལས་སོ་ཞེ་ན། ཁ་ཅིག འདོད་པའི་དགེ་བ་ཡིན་ན་གོང་མའི་རྒྱུད་ལ་མི་ལྡན་པར་ཁས་ལེན་པའང་དཀའ་སྟེ།ཆགས་བཅས་པའི་གོང་མའི་ཕྱིར་མི་འོང་གི་རྒྱུད་ལ་དེ་ལྡན་པར་འདྲ་བའི་ཕྱིར་་་་ཏེ། དེས་དེ་གཏོང་རྒྱུ་མ་བྱུང་བའི་ཕྱིར། དེས་ན་དེ་ལ་ལྡན་ནམ་ཟེར་བ་ལ་དཔྱད་དགོས།ཁ་ཅིག དེས་ན་འབྲས་བུ་གྱ་དགུ་གསུངས་པ་ཁས་ལེན་མི་རིགས་པར་་ 566 ་

མཛོད་གནས་དྲུག་པ།ཐལ། བསྡོམས་ཚུལ་དེའི་ཕྱིར་ན། དགྲ་བཅོམ་པའི་རྒྱུད་དག་ལ་འགོག་བདེན་ཇི་ལྟར་མཆིས་ཞེ་ན་སྤངས་པ་ཡོངས་ཤེས་གཅིག་ལས་མེད་པས་བྲལ་འབྲས་གཅིག་་་ལས་མེད་དམ་དཔྱད་ཟེར་རོ། །ཁ་ཅིག འདོད་པའི་སྒོམ་སྤང་དང་བོ་ནས་དྲུག་པ་སྤོང་ཁའི་བར་གྱི་རྒྱུན་ཞུགས་ཡིན་ན་རིགས་ནས་རིགས་སྐྱེས་པས་ཁྱབ་་་་་ཅེས་པ་ལ། ལ་ལ་ན་རེ། དེ་ཡིན་ན་འདོད་རྟེན་ལ་མྱང་འདས་མངོན་དུ་བྱེད་པས་ཁྱབ་པར་ཐལ། དེའི་ཕྱིར་ན་ལན་ཅི་ཟེར་འཕེན་ནོ། །འབྲས་གནས་ཁྱད་པར་ཅན་ཡིན་ན་རང་གི་གོང་མའི་འབྲས་བུ་ཐོབ་་་་་་་ཕྱིར་དུ་བརྩོན་པས་ཁྱབ་པའི་ཕྱིར་ཟེར་བ་ལ། ལ་ལས་འདོད་པ་ཁོ་ན་ཟེར་བ་ལ།འོ་ན། འཇིག་རྟེན་པའི་ལམ་གྱིས་ཕྱིར་འོང་གི་འབྲས་བུ་ཐོབ་པའི་ཕྱིར་འོང་དེས་འདོད་ཉོན་དྲུག་པ་མངོན་དུ་གྱུར་སྟོབས་ཀྱིས་ཉམས་མ་ཐག་པ་དེ་ཆོས་ཅན།ཕྱིར་འོང་ཞུགས་པ་ཡིན་པར་ཐལ། ཁྱོད་འདོད་ཉོན་ལྔ་བ་སྤངས་པའི་རྒྱུན་ཞུགས་ཡིན་པའི་ཕྱིར་། འདོད་ན། དེ་ཕྱིར་འོང་ཞུགས་པ་ཡིན་ཞེ་ན་མིན་པར་བསམ་སྟེ། དེས་འབྲས་བུ་གོང་མར་བརྩོན་པ་མིན་པའི་ཕྱིར་ཏེ། འདོད་ཉོན་དྲུག་པ་མངོན་དུ་གྱུར་བའི་དེ་ཡིན་པའི་ཕྱིར། ཁྱབ་སྟེ། མི་བརྩོན་པ་ནི་ཞུགས་མ་ཡིན། །ཞེས་སོ་ཟེར། ཁ་ཅིག ཇི་ལྟར་བྱས་ཀྱང་དེ་རྒྱུན་ཞུགས་འབྲས་གནས་ཁྱད་པར་ཅན་ལས་འདའ་བ་མ་ཡིན་པའི་ཕྱིར་ཏེ། འདོད་ཉོན་ལྔ་བ་སྤངས་པའི་རྒྱུན་ཞུགས་ཡིན་པའི་ཕྱིར། ཞེ་ན། ཁོ་ན་རེ། དེ་རྒྱུན་ཞུགས་འབྲས་གནས་ཁྱད་པར་ཅན་ནི་གང་ནས་འཇོག་ཚུལ་མེད་དེ། དེ་རྒྱུན་ཞུགས་ཀྱི་འབྲས་བུ་ཐོབ་མ་ཐག་པ་ཡིན་པའི་ཕྱིར། ཁྱབ་སྟེ། རྒྱུན་ཞུགས་ཀྱི་འབྲས་བུ་ཐོབ་མ་ཐག་པ་ལ་འབྲས་བུ་ཁྱད་པར་ཅན་མེད་པའི་ཕྱིར་ཟེར།འདོད་པའི་ཆོས་བཟོད་ལ་ཟག་བཅས་ཉེར་ལེན་དེ་མི་རྟག་པ་མངོན་་་་་་་སུམ་དུ་རྟོགས་པ་ཡོད་པའི་ཕྱིར། འདོད་ན། དེ་ཆོས་ཅན། ལུས་དྲན་པ་ཉེར་567 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཞག་ཡིན་པར་ཐལ། དེའི་ཕྱིར། འདོད་མི་ནུས་ཏེ། ཆོས་དྲན་པ་ཉེར་བཞག་ཡིན་པས་ཁྱབ་པའི་ཕྱིར། དེར་ཐལ། བཟོད་ཆེན་མཐོང་ལམ་སོགས་ལ་དེ་ལྟར་ཁྱབ་པའི་ཕྱིར་ཟེར་བ་ལ། དེ་ལུས་དྲན་ཉེ་མིན་ཞེས་མཐའ་བཅད་ནས་སྨྲ་བ་ནི་རི་བོང་ཅལ་འདྲོགས་ཡིན་མིན་དཔྱད་དགོས། །སོ་སྐྱེས་སྲིད་པ་ལན་བདུན་པ་དང་རྒྱུན་ཞུགས་སྲིད་པ་ལན་བདུན་པ་་་་་་སོགས་ཡོད་བྱས་པ་ལ། དེའི་དང་བོ་ལ་ཚོགས་ལམ་པ་ཡོད་པར་ཐལ། དེ་ལ་སོ་སྐྱེས་ཡོད་ཚུལ་དེའི་ཕྱིར། འདོད་མི་ནུས་ཏེ། དེའི་སོ་སྐྱེས་ལ་སྦྱོར་ལམ་པ་ཞིག་དགོས་པའི་ཕྱིར། དེར་ཐལ། བློ་གསལ་བགྲོད་པའི་ཐེམ་སྐས་ལས། སོ་སྐྱེས་རེ་ལྟར་ཐོགས་ན་ལན་བདུན་པ་དང་འཕགས་པ་རྒྱུན་ཞུགས་ལན་བདུན་པ་གཉིས་་་སུ་འགྱུར་ལ། དང་བོ་ནི། སྦྱོར་ལམ་པ་ཚེ་དེའམ་བུལ་ཡང་སྲིད་པ་བརྒྱད་པ་མི་འགྲུབ་པར་མྱང་འདས་མངོན་དུ་བྱེད་ངེས་རྣམས་ཡིན་ཞིང་། ཞེས་གསུངས་པའི་ཕྱིར་ཞེ་ན། འོ་ན། དེ་ལ་སྦྱོར་ལམ་པས་ཁྱབ་པར་ཐལ། དེའི་ཕྱིར། འདོད་མི་ནུས་ཏེ། དེ་ལ་ཚོགས་ལམ་པ་ཞིག་ཀྱང་འཇོག་དགོས་པའི་ཕྱིར། དེར་ཐལ།གང་སྤེལ་ལས། སོ་སོའི་སྐྱེ་བོ་རྒྱུད་སྨིན་པ་སྟེ་སོ་སོའིསྐྱེ་བོ་ངེས་པར་འབྱེད་པའི་ཆ་དང་མཐུན་པ་ཐོབ་པའམ་དེ་ལས་གཞན་ཐར་བའི་ཆ་དང་མཐུན་པ་སྐྱེས་་་་་་་་པའོ། །ཞེས་དང་། ཨ་ཁུ་ཚང་ནས། སོ་སྐྱེ་ལན་བདུན་པ་ལ་ཚོགས་ལམ་པའང་གསུངས་སོ། །ཞེས་སོ། །དེས་ན་སོ་སྐྱེ་སྲིད་པ་ལན་བདུན་པ་ལ་གང་ངོས་འཛིན་གཞུང་ཁྱད་པར་བ་རྣམས་ཀྱི་དོན་ལེགས་པར་བཀྲལ་དགོས་སོ། །ཁ་ཅིག་སྲིད་པ་ལན་བདུན་པ་ནི་ལྷ་མི་གཉིས་བསྡོམས་ནས་བདུན་ཟེར་་་བར་འདྲ་སྟེ། རྒྱལ་སྲས་མ་ལས་གསུང་བ་བཞིན་ཟེར་བ་ལ། དེ་ནི་ཁས་ལེན་པར་མི་བྱ་སྟེ། བློ་གསལ་བགྲོད་པའི་ཐེམ་སྐས་ལྟར་མིན་པས་རང་ལུགས་ཐེམ་སྐས་ལྟར་ན་རྨ་མེད་པར་འཛིན་ནོ། །འཕགས་པས་འཇིག་རྟེན་པའི་ལམ་གྱིས་སྤོང་ན་568 ་

མཛོད་གནས་དྲུག་པ།ཟག་བཅས་ཟག་མེད་གཉིས་ཐོབ་པ་འདྲའོ་ཞེ་ན། དེ་མི་རིགས་པར་ཐལ དེ་ལྟར་ནའང་ཟག་མེད་ཁོ་ནར་ཐོབ་པའི་ཕྱིར་ཏེ། བློ་གསལ་བགྲོད་པའི་ཐེམ་སྐས་ལས། འཇིག་རྟེན་པའི་ལམ་གྱིས་སྤོང་ན་ཡང་ཟག་མེད་ཐོབ་སྟེ། ཇི་སྐད་དུ་མཛོད་ལས། འཕགས་ལ་བྲལ་བའི་ཐོབ་རྣམ་གཉིས། །ཞེས་བྲལ་ཐོབ་ཟག་མེད་ཐོབ་པ་ལ་སྦྱར་བ་རང་ལུགས་བྱས་སོ་ཟེར། གཞན་འགའ་རེས་དེ་ཟག་མེད་ཁོ་ན་ལ་སྦྱར་བར་དཀའ་སྟེ། དེ་ལ་ཟག་བཅས་ཟག་མེད་གཉིས་ཡོད་པ་ལ་གོ་བ་ཡིག་ཆར། འཇིག་རྟེན་པའི་ལམ་གྱིས་འདོད་ཆགས་དང་བྲལ་བར་གྱུར་བ་ལ་བྲལ་བའི་ཐོབ་པ་འཇིག་རྟེན་པ་དང་འཇིག་རྟེན་ལས་འདས་པ་གཉིས་ཡོད་དེ།དཔེར་ན་རྒྱུན་དུ་ཞུགས་པ་ཞི་གནས་སྤྱད་པ་ཞིག་འཇིག་རྟེན་པའི་ལམ་འདོད་་་་་ཆགས་དང་བྲལ་བར་གྱུར་བ་ན། རྣམ་པ་རེ་རེ་ཞིང་བྲལ་བའི་ཐོབ་པ་ཟག་བཅས་དང་ཟག་མེད་གཉིས་སྐྱེ་བའི་ཕྱིར། ཞེས་གསལ་བར་གྱུར་ཏོ་ཟེར་བ་ལ།ཁ་ཅིག གོང་དུ་དྲངས་པའི་བློ་གསལ་བགྲོད་པའི་ཐེམ་སྐས་ལྟར་འཇིག་རྟེན་པའི་ལམ་གྱི་ཆགས་བྲལ་བྱས་པའི་འཕགས་པ་དེ་ཉིད་ཀྱིས་ཟག་མེད་ཀྱི་དེ་ཁོ་་་་་་་ནར་ཐོབ་པར་འདྲ་སྟེ། འཇིག་རྟེན་དང་འཇིག་རྟེན་ལས་འདས་པའི་ལམ་གྱི་བྲལ་འབྲས་རྣམས་འབྲས་གནས་དེ་དག་གིས་འབྲས་བུ་བསྲེས་ནས་ཐོབ་པའི་་་་་་་ཕྱིར། དེར་ཐལ། རྩ་བར། འཇིག་རྟེན་པ་ཡི་ཐོབ་འབྲས་ནི། །བསྲེས་དང་།ཞེས་སོ་ཟེར་ན། བློ་ལྡན་འགའ་རེས་དེ་ཁོ་ནར་ངེས་ཏེ། དེས་བསྲེས་ཚུལ་ཡོད་པའི་ཕྱིར། ཁ་ཅིག དེ་ལྟར་བསྲེས་ཀྱང་འདྲེས་པ་མ་ཡིན་པའི་ཕྱིར། དེར་ཐལ།རང་འགྲེལ་ལས། གལ་ཏེ་ཟག་པ་མེད་པའི་ལམ་ཁོ་ན་དགེ་སྦྱོང་གི་ཚུལ་ཡིན་ན་འཇིག་རྟེན་པའི་ལམ་གྱི་ཐོབ་པའི་འབྲས་བུ་གཉིས་ཇི་ལྟར་དགེ་སྦྱོང་གི་ཚུལ་གྱི་་་་འབྲས་བུར་རུང་ཞེ་ན། འཇིག་རྟེན་པ་ཡི་ཐོབ་འབྲས་ནི། །ནས། ཐམས་ཅད་ཀྱི་ཐོབ་པ་དེའི་འབྲས་བུར་བསྡུས་པ་གཅིག་རྙེད་པའི་ཕྱིར་རོ། །ཞེས་གསུངས་ཟེར་་ 569 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལ། ཁོ་ན་རེ། དེ་འདྲའི་འཇིག་རྟེན་པའི་ལམ་གྱི་བྲལ་འབྲས་དང་ཟག་མེད་ལམ་གྱི་བྲལ་འབྲས་གཉིས་གཅིག་ཏུ་བྱས་ཟེར་ན་ཟག་མེད་ལས་གཞན་མེད་པར་གོ་སླ་ལ། གཅིག་མིན་ན་འགྲེལ་བཤད་གཉིས་ཀྱིས་གཅིག་པར་བསྟན་པ་དང་འགལ་བའི་ཕྱིར་ཏེ། དེ་གཉིས་སུ་གཅིག་པར་བཤད་པའི་ཕྱིར་ཞེ་ན། ཁ་ཅིག མ་གྲུབ་ཟེར་བ་ལ། ཁོ་ན་རེ། དེར་ཐལ། གང་སྤེལ་ལས། ཐོབ་པ་ལན་ཅིག་ཕྱིར་འོང་བ་དང་ཕྱིར་མི་འོང་བའི་འབྲས་བུས་བསྡུས་པ་གཅིག་རྙེད་པའི་ཕྱིར་རོ། །ཞེས་དང་། རྒྱལ་སྲས་མ་ལས། སྤངས་པ་རྣམ་པ་གཉིས་པོ་དེའི་ཐོབ་པ་ཡང་ལན་ཅིག་ཕྱིར་འོང་བའི་འབྲས་བུར་བསྡུས་པའམ་ཕྱིར་མི་འོང་བའི་འབྲས་བུར་བསྡུས་པ་་་གཅིག་རྙེད་དོ། །ཞེས་སོགས་ཀྱིས་འབྲས་བུ་གཅིག་རྙེད་པར་གསུངས་པས་དེ་གཉིས་སོ་སོར་མ་བཤད་ལ། ཡང་དེ་གཉིས་གཅིག་ཏུ་མ་འདྲེས་ན་སོ་སོར་བཤད་དགོས་པས་འབྲས་བུ་མི་འདྲ་བ་གཉིས་སུ་འགྱུར་པའི་ཕྱིར་ཏེ། དེ་གཉིས་འགལ་བ་ལྟར་ཁས་ལེན་དགོས་པ་ལ་སོ་སོར་མ་བཤད་པའི་ཕྱིར་ཞེ་ན་དཔྱད་པ་ཡང་་་་་་ཡང་མཛོད།གཟུགས་ཁམས་གནས་རིགས་བཅུ་བདུན་དུ་སྐྱེ་སྲིད་ལེན་པའི་འཕགས་་་པ་ཡོད་པའི་ཕྱིར་ན་མ་གྲུབ་སྟེ། འབྲས་བུ་ཆེ་བར་སྐྱེ་བའི་འཕགས་པ་མེད་པའི་ཕྱིར་ཟེར་ན། འོ་ན། དེར་སངས་རྒྱས་འཕགས་པའང་མེད་དམ་ཞེ་ན་ཁ་ཅིག་དེར་སངས་རྒྱས་འཕགས་པ་ཡོད་འདྲའོ་ཟེར་ན། དེའང་མི་རིགས་ཏེ། གནས་དེར་སངས་རྒྱས་འཕགས་པ་ཡོད་ན་དེའི་འཁོར་གྱི་རྒྱལ་སྲས་ཀྱང་ཡོད་དགོས་་་་་་པས་དེས་ན་འབྲས་བུ་ཆེ་བའི་གནས་དེར་འཕགས་པ་གྲངས་མི་ལོན་པར་ཡོད་་་་་དགོས་སོ་ཞེ་ན་དཔྱད་པའི་རྣམ་གྲངས་ཙམ་མོ །འོག་མིན་འགྲོ་ཡིན་ན་གནས་གཙང་ལྔ་བོ་གང་རུང་གི་རྟེན་ལ་མྱང་་་་་་་་་འདས་མངོན་དུ་བྱེད་པས་ཁྱབ་བྱས་པ་ལ། ཁ་ཅིག དེ་མི་འཐད་པར་ཐལ།570 ་

མཛོད་གནས་དྲུག་པ།འོད་གསལ་སོགས་ཅི་རིགས་ཀྱི་རྟེན་ལ་མྱང་འདས་མངོན་དུ་བྱེད་པ་ཡོད་པའི་་་་་ཕྱིར། མ་གྲུབ་ན། དེར་ཐལ། གང་དག་འོད་གསལ་ལ་སོགས་པ་རིམ་གྱིས་སྐྱེས་ནས་རྟེན་དེ་ལ་དགྲ་བཅོམ་ཐོབ་པ་ཡོད་པར་རིགས་པའི་ཕྱིར། ཡང་ན་དེ་གསུམ་དུ་གྲངས་ངེས་པ་མ་ཡིན་པར་གསལ་ལོ་ཞེས་པ་ནི་མཆིམས་ཊཱིཀ་ལས་མཛད་པ་་་་ལྟར་ཡིན་པས་དེ་གནས་གཙང་ལྔ་བོ་གང་རུང་གིས་ངེས་པར་མེད་པར་རིགས་་་་་པའི་ཕྱིར་ཟེར། ཁོ་ན་རེ། འཕར་བ་གསུམ་གང་ཡང་མ་ཡིན་པའི་འོག་མིན་འགྲོ་ཞིག་ངོས་འཛིན་དུ་ཡོད་པར་ཐལ། མཆིམས་ཊཱིཀ་ལས་གྲུབ་ཚུལ་དེའི་ཕྱིར།འདོད་མི་ནུས་ཏེ། བློ་གསལ་བགྲོད་པའི་ཐེམ་སྐས་ལས། འོག་མིན་མཐར་ཐུག་པར་འགྲོ་གང་ཞེ་ན། གོང་དུ་འཕོ་བ་གང་འོག་མིན་གྱི་རྟེན་ལ་མྱང་འདས་འཐོབ་པའི་རིགས་ཅན་ནོ། །དེ་ལས་ཡང་འཕར་བ་དང་། ཕྱེད་དུ་འཕར་བ་དང་། གནས་ཐམས་ཅད་དུ་འཆི་འཕོ་ཞིང་འཕར་བ་རྣམ་པ་གསུམ་མོ། །ཞེས་གསུངས་པས་སོ་ཟེར་ལ། འདོད་ཉོན་སྤངས་པའི་སོ་སྐྱེ་ཁམས་གོང་དུ་སྐྱེས་པ་ན་དེའི་རྒྱུད་ཀྱི་འདོད་ཉོན་སྤངས་པའི་འགོག་བདེན་དེ་འགོག་བདེན་ཡིན་ནམ་་་་་་་མིན་ཞེ་ན། ཁ་ཅིག འདོད་ཉོན་ཙམ་སྤངས་པའི་སོ་སྐྱེ་བསམ་གཏན་དང་བོར་སྐྱེས་པ་ནི་དེ་བཏང་བར་མི་གཟུང་སྟེ། དེའི་གཏོང་རྒྱུ་མ་བྱུང་བའི་ཕྱིར་ཏེ། དེ་བཏང་བ་ན་དངོས་གཞི་ཉམས་པའི་སྐྱོན་དང་བཅས་པའི་ཕྱིར་ཟེར་བ་ལ། ཁོ་ན་རེ། དེ་མི་རིགས་པར་ཐལ། གོང་དུ་སྐྱེ་བ་བཞིན་མི་ལྡན། །ཞེས་པས་ཁེགས་པས་སོ་ཟེར། གཞན་དག་དེར་དཔྱད་པར་བྱ་བ་ཡོད་དེ། འདོད་ཉོན་ཙམ་སྤངས་པའི་སོ་སྐྱེས་དེས་རང་རྒྱུད་ཀྱི་འདོད་ཉོན་སྤངས་པའི་འགོག་བདེན་འཆི་བས་་་་་་བཏང་བ་མིན་ནམ་སྙམ་སྟེ། གཞན་དུ་ན་དེ་འཆི་བའི་འོག་ཏུ་ཁམས་གོང་དུ་སྐྱེ་མི་སྲིད་པར་འགྱུར་བའི་ཕྱིར་རོ་ཟེར། ་འོག་སའི་ཉོན་མོངས་ལས་གྲོལ་ན་གོང་སའི་དངོས་གཞི་ཐོབ་པ་སྤྱིའི་་་་་་་571 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལུགས་ཡིན་པ་ལ། ཁ་ཅིག འདོད་རྟེན་ལ་བསམ་གཏན་དང་བོའི་ཉེར་བསྡོགས་མི་ལྕོགས་མེད་ཀྱིས་སེམས་བརྟེན་བྱས་པའི་ནམ་མཁའ་མཐའ་ཡས་ཀྱི་་་་ཉོན་མོངས་སྤངས་ན་དེས་དྲངས་པའི་རྣམ་གྲོལ་ལམ་དེ་རྣམ་ཤེས་མཐའ་ཡས་ཀྱི་་དངོས་གཞི་ཡིན་པས་ཁྱབ་པར་ཐལ། དེའི་ཕྱིར། ཁ་ཅིག དེ་འདྲ་བར་སྣང་སྟེ།གོང་མའི་ཉེར་བསྡོགས་ལས་མིན་འཕགས་པས་གོ་ནུས་སོ་ཟེར་བའང་དཔྱད།སྤེལ་སྒོམ་གྱི་སྐད་ཅིག་མ་དེ་བྱ་རྫོགས་ཀྱི་སྐད་ཅིག་མ་ལ་བྱེད་པར་འདྲ་་་་ཟེར་བ་ལ། ཁ་ཅིག དེ་མི་འཐད་པར་ཐལ། དེའི་སྐད་ཅིག་མ་དེ་ཆ་མེད་ཡིན་པའི་ཕྱིར། མ་གྲུབ་ན། དེར་ཐལ། དེ་ལ་སྐད་ཅིག་སྔ་ཕྱིའི་གོ་རིམ་འབྱེད་པ་མེད་པའི་ཕྱིར་ཏེ། དེའི་རྒྱུན་མེད་པར་བཤད་པས་རིགས་པའི་ཕྱིར། དེར་ཐལ། ཆ་མེད་ཀྱང་ཡོད་པས་ཤེས་སོ་ཟེར་བ་ནི་ཞིབ་པས་བརྟག་པ་མིན་ནམ་སྙམ་མོ་ཟེར།བསམ་གཏན་སྤེལ་སྒོམ་གྱི་སུམ་སྤེལ་ལ་བར་ཆད་མེད་ལམ་གཉིས་རྣམ་གྲོལ་ལམ་་གསུམ་ཟེར་བ་ལ། གཞན་ན་རེ། དེ་ལ་ནི་དེ་ལས་གཞན་གསུང་ཡོད་པར་འདྲ་སྟེ།འགྲེལ་བ་འགའ་ཞིག་ཏུ་དེ་ལྟར་མིན་པས་སོ་ཟེར་ན་དཔྱད་དགོས། དབུས་ཕྱོགས་ཀྱི་མཁས་པ་ཆེན་པོ་མངོན་པའི་དོན་འགྲེལ་མཁན་ན་རེ། ཟག་མེད་གཉིས་ཀྱི་བར་དུ་ཟག་བཅས་གཅིག་ཙམ་སྤེལ་བ་ཆུང་ངུ་གསུམ་སྤེལ། ཟག་མེད་གསུམ་དང་ཟག་བཅས་གསུམ་ཙམ་རེ་རེ་ནས་སྤེལ་བ་འབྲིང་དྲུག་སྤེལ། ཞེས་པ་ནས། བཅོ་ལྔ་སྤེལ་ལོ། །ཞེས་པ་ནི་ཞིབ་འཇུག་རྒྱས་པ་མ་མཛད་པར་འདྲ་སྟེ།དྲུག་སྤེལ་ལ་ཟག་བཅས་གཉིས་ལས་མེད་པའི་ཕྱིར། དེར་ཐལ། གང་སྤེལ་ལས།གཉིས་པ་ལ་ནི་དྲུག་གོ་ཞེས་བྱ་བ་ནི་ཟག་པ་མེད་པ་དང་ཟག་པ་དང་བཅས་པ་་་་དང་ཟག་པ་མེད་པ་དང་ཡང་ཟག་པ་མེད་པ་དང་ཟག་པ་དང་བཅས་པ་དང་་་་་་ཟག་པ་མེད་པའོ། །ཞེས་གསལ་བར་མཛད་པ་ལའོ། །དེ་བཞིན་དུ་རྒྱལ་བོའི་སྲས་སུའང་དེ་ལྟར་རོ། །དེས་ན་གོང་གི་མཁས་པ་ཆེན་པོའི་གསུངས་ཚུལ་དེའི་སྒྲུབ་572 ་

མཛོད་གནས་དྲུག་པ།བྱེད་བཙལ་ན་བློ་བསྐྱེད་ཆེ་བར་སྣང་བས་མཆིམས་ཆེན་པོའི་དགོངས་པ་གཙོ་ཆེ་་བས་བཤད་ཚུལ་དེ་གཉིས་ལ་དཔྱད་དགོས་སོ། ། ་སྐད་ཅིག་མ་ནི་བསྲེས་པས་གྲུབ་པར་བྱེ་སྨྲའི་འདོད་ཚུལ་ནི་བསམ་་་་་་་་་་གཏན་ཟག་བཅས་མེད་སྐད་ཅིག་མ་རེ་རེ་ལ་ནི་སྤེལ་ཐུབ་པ་གྲུབ་པའི་ཚད་དུ་་་་་་ཡིག་ཆ་ལས་གསུངས་པ་ལྟར་རོ། །ཁ་ཅིག དེའི་སྐད་ཅིག་མ་གཅིག་གི་ཡུན་ལ་ཟག་བཅས་ལ་སྙོམས་པར་འཇུག་དེའི་རྗེས་སུ་ཟག་མེད་ལ་འཇུག་པའི་སྐད་ཅིག་་མ་ནི་དུས་མཐའི་སྐད་ཅིག་མ་ཡིན་ནམ་ཞེ་ན། ལ་ལས་དེ་ཁོ་ནར་ཡིན་སྙམ་སྟེ།སྐད་ཅིག་སྡ་ནི་བསྲེས་པས་གྲུབ། །ཅེས་པའི་སྐད་ཅིག་མ་དེ་ལ་བྱེད་པ་གང་ཞིགདེ་ནི་དུས་མཐའི་སྐད་ཅིག་མ་ལས་མེད་པར་སྙམ་སྟེ། སློབ་དཔོན་གྱིས་སྐད་ཅིག་མ་སངས་རྒྱས་མ་གཏོགས་པས་སྤེལ་མི་ཐུབ་པའི་ཕྱིར་ཞེས་པའི་ཡིག་ཆར་་་་་་་་་་་་གསུངས་པ་ལ་བརྟག་པས་རིག་པའི་ཕྱིར་ཏེ། ཡང་ན་དེའི་སྐད་ཅིག་མ་དེ་དུས་མཐའི་སྐད་ཅིག་མ་ལ་མི་བྱེད་ན་སློབ་དཔོན་གྱིས་སངས་རྒྱས་མ་གཏོགས་ཞེས་་་་་བཤད་མི་དགོས་པར་འདྲ་སྟེ། བྱ་རྫོགས་ཀྱི་དེ་དང་རྒྱུན་བཅས་དེ་ཡིན་ན་སངས་རྒྱས་མ་གཏོགས་ཟེར་མི་དགོས་པར་འདྲའོ་ཟེར་ན། དེ་འདྲའི་སྐད་ཅིག་མ་དེ་བྱ་རྫོགས་ཀྱི་སྐད་ཅིག་མ་དང་རྒྱུན་བཅས་ཀྱི་སྐད་ཅིག་མ་ལ་བྱེད་པ་ནི་ཡིག་ཆ་ལས་་ཤེས་པས་དཔྱད་དགོས་སོ་ཟེར། སྐད་ཅིག་མ་ནི་བསྲེས་པས་གྲུབ་ཅེས་པའི་སྐད་ཅིག་དང་བོ་དེ་བསམ་གཏན་སྤེལ་སྒོམ་དུ་གྲུབ་པར་འདི་བས་འདོད་ཅེ་ན། ཁོ་ན་རེ། དེ་མི་འཐད་པར་ཐལ། དེ་དུས་སུ་སྤེལ་སྒོམ་མ་གྲུབ་པའི་ཕྱིར། དེར་ཐལ།སྤེལ་སྒོམ་ལ་སྐད་ཅིག་མ་གསུམ་འགྲོ་དགོས་པའི་ཕྱིར། དེ་གསུམ་བསྲེས་དགོས་པའི་ཕྱིར། དེར་ཐལ། སྐད་ཅིག་མ་ནི་བསྲེས་པས་གྲུབ། །ཅེས་བསྲེས་ཚུལ་ལས་རིགས་པའི་ཕྱིར། ཁོ་ན་རེ། དེ་གསུམ་འགྲོ་དགོས་པས་ངེས་པ་ནི་འཛིན་དཀའ་སྟེ། དེའི་རྒྱུན་གཉིས་པ་སྤེལ་སྒོམ་ཡིན་པས་དེ་དུས་སུ་སྤེལ་སྒོམ་གྲུབ་པར་སྙམ་573 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མོ་ཟེར་ན། གཞན་དག་གིས་དེ་མི་རིགས་པར་སྙམ་སྟེ། ཡིག་ཆར། དེས་ན་གྲུབ་ཚད་ཡོད་དེ། རྒྱུན་བཅས་གསུམ་གྱིས་རིམ་པས་སྙོམས་པར་འཇུག་པ་དེ་རྫོགས་པར་གྲུབ་པའི་ཚད་ཡིན་པར་གསུངས་སོ། །ཞེས་གསུངས་པ་ལ། ཁོ་ན་རེ། སྤེལ་སྒོམ་གྱི་གྲུབ་ཚད་དང་རྫོགས་ཚད་མི་འདྲ་བར་འདུག་སྟེ། དེ་ལ་སྐད་ཅིག་གསུམ་ངོས་འཛིན་ན་དང་བོ་གཉིས་ཀྱི་དུས་སུ་གྲུབ་པར་སླ་ཞིང་རྫོགས་པ་མིན་ཞེ་ན་་་་་་རིགས་སམ་ཞེ་ན་དཔྱད་པར་བྱའོ། །ཁ་ཅིག བྱེ་སྨྲས་སྤེལ་སྒོམ་གྱི་སྐད་ཅིག་མ་ངོས་འཛིན་དེ་བྱ་རྫོགས་ཀྱི་སྐད་ཅིག་མ་ལ་བྱེད་ལ། དུས་མཐའི་སྐད་ཅིག་མ་ལ་མི་བྱེད་པ་ཡིན་ཟེར། ཁོ་ན་རེ། སློབ་དཔོན་གྱིས་དེ་འགོག་མི་དགོས་པར་ཐལ།རང་ཉིད་ཀྱིས་ཀྱང་དེ་ལྟར་བཞེད་པའི་ཕྱིར་ན། ཁོ་ན་རེ། སློབ་དཔོན་གྱིས་དུས་མཐའི་སྐད་ཅིག་མ་ལ་བྱེད་དགོས་སམ་སྟེ། ཡིག་ཆར་སློབ་དཔོན་གྱིས་སངས་རྒྱས་སར་གསུངས་པ་ནི་ཨ་ཁུ་ཚང་གི་མཐའ་དཔྱོད་ལས། དུས་མཐའི་སྐད་ཅིག་མ་སངས་རྒྱས་མ་གཏོགས་པས་སྤེལ་མི་ནུས་གསུངས་པ་མདོ་སྡེ་བའི་ལུགས་ལ་་་་་རུང་ཡང་། ཞེས་གསུངས་པ་ལྟར་ན་དེས་བྱེ་སྨྲའི་འདོད་པ་འགོག་པ་མིན་ནམ་སྙམ་མོ་ཞེ་ན། ཁ་ཅིག དེ་ནི་ཡིག་ཆའི་དོན་ཇི་བཞིན་དུ་འཛིན་དཀའ་སྟེ། ཡིག་ཆར་ཞིབ་ཏུ་བརྟག་ན་རྒྱས་པར་གོ་རྒྱུ་ཟབ་པས་སོ་ཞེ་ན་དཔྱད།འཕགས་པས་འཇིག་རྟེན་པའི་ལམ་གྱིས་འབྲས་བུ་བར་བ་གཉིས་ཅི་་་་་་་་རིགས་ཐོབ་ན་དེ་འདྲའི་འཕགས་པ་དེ་འབྲས་བུ་བར་བ་གང་རུང་ལས་ཉམས་པ་མེད་པས་ཁྱབ་པའི་ཕྱིར། རྟགས་མ་གྲུབ་ན། དེར་ཐལ། འགྲེལ་བ་མངོན་པའི་རྒྱན་ལས། ཞི་གནས་སྤྱད་པ་འཇིག་རྟེན་པའི་ལམ་གྱིས་འདོད་ཆགས་དང་བྲལ་བའི་འཕགས་པ་ལ། རྣམ་པ་རེ་རེ་ཞིང་། བྲལ་བའི་ཐོབ་པ་ནི་འཇིག་རྟེན་པ་དང་འཇིག་རྟེན་པ་ལས་འདས་པ་རྣམ་པ་གཉིས་སྐྱེས་པས་བྱིས་པ་ལྟར་སྤངས་པ་སླར་ལྡོག་པར་མི་འགྱུར་རོ། །ཞེས་གསལ་བར་མཛད་པ་ལ། ཁ་ཅིག འགྲེལ་བ་574 ་

མཛོད་གནས་དྲུག་པ།དེའི་དགོངས་དོན་ཡིན་མིན་བརྟག་དགོས་ཏེ། ཆགས་བྲལ་སྔོན་སོང་གི་དགྲ་བཅོམ་པ་ལས་ཉམས་པ་ཡོད་ན་དེ་འདྲའི་ཕྱིར་མི་འོང་གི་འབྲས་བུ་ལས་ཉམས་་་་པ་ལྟ་ཅི་སྨོས་སོ། །ཡང་ན། གཟུགས་ཀྱི་ཟག་པ་ཟད་པས་སྤང་བ་ཡོངས་ཤེས་ལས་ཉམས་པ་གཅིག་མེད་པར་ཐལ། དེའི་ཕྱིར། འདོད་མི་ནུས་ཏེ། འཕགས་པ་དེ་དག་ལ་འདོད་ཉོན་མངོན་དུ་བྱས་པ་ཡོད་པས་དེ་ལས་ཉམས་པ་སྲིད་པའི་་་་་་་ཕྱིར། དེར་ཐལ། སྤངས་པ་ཡོངས་ཤེས་ཉམས་ཚུལ་ལས་གོ་སླའོ་ཟེར་ན། ཁ་ཅིག དེའང་འཐད་སྙམ་པར་མི་འདུག་སྟེ། འདོད་ཆགས་དང་བྲལ་བ་སྔོན་དུ་སོང་བའི་ཕྱིར་མི་འོང་དེ་དག་ལ་ནི་ཉམས་པ་མི་སྲིད་པའི་ཕྱིར་ཏེ། དེ་དག་གིས་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀྱིས་དེ་བརྟན་པར་་་་་་་བྱས་པའི་ཕྱིར། དེའི་རྒྱུ་མཚན་ལས་ཉམས་པ་མེད་པར་འདྲ་སྟེ། འགྲེལ་བ་མངོན་པའི་རྒྱན་ལས། འོན་ཀྱང་འདོད་ཆགས་དང་བྲལ་བ་སྔོན་དུ་འགྲོ་བའི་འཕགས་པ་དེ་དག་ལ་ནི་ཉམས་པ་མི་སྲིད་དེ། འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀྱིས་བརྟན་པར་བྱས་པའི་ཕྱིར་རོ། །ཞེས་སོ་ཟེར་ན། ཁ་ཅིག དེ་ནི་རང་ལུགས་ཡིན་མིན་དཔྱད་རྒྱུ་ཞིག་ཡོད་པར་སེམས་སྟེ། དེ་འདྲའི་འཕགས་པ་རྣམས་ལ་ཉམས་པ་ཡོད་པར་བྱེ་སྨྲ་རང་གིས་ཁས་བླངས་ཡོད་པའི་་་་་ཕྱིར། ཁྱབ་སྟེ། འཕགས་པ་རྣམས་ལ་ཡོད་ན་ཞེས་བཤད་ན་ཆགས་བྲལ་སྔོན་སོང་གི་ཕྱིར་མི་འོང་དེ་ལའང་ཉམས་པ་སྲིད་པའི་ཕྱིར་ཟེར་བ་ནི་དོན་ཅུང་ཞིག་་་ཡོད་འདྲ་སྟེ། མཆིམས་ཊཱིཀ་རང་ལ་རྩོད་པ་དང་ལན་ཅིག་བཀོད་པ་དེ་ཉིད་ལས།གལ་ཏེ་སྤངས་ཀྱང་འབྱུང་ན་འཕགས་པ་དེ་དག་ལའང་འབྱུང་བས་ཕྱིར་མི་འོང་་ལ་སོགས་པར་མི་འགྱུར་རོ་ཞེ་ན། ཞེས་རྩོད་པ་དང་། ལན་ནི། འདི་ལ་བྱེ་བྲག་ཏུ་སྨྲ་བ་ནི་འཕགས་པ་རྣམས་ལའང་ཉམས་པ་ཡོད་ན་སོ་སོའི་སྐྱེ་བོ་རྣམས་ལ་ལྟ་་ཅི་སྨོས། ཞེས་སོ་ཟེར་ན། ཁ་ཅིག ཆགས་བྲལ་སྔོན་སོང་གི་ཕྱིར་མི་འོང་དེ་དེའི་575 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འབྲས་བུ་ལས་ཉམས་པ་སྲིད་པར་དེ་ཁོ་ན་ལྟར་ངེས་ཏེ། དེའི་རྩོད་པའི་སྐབས་སྤངས་ཀྱང་འབྱུང་ན་འཕགས་པ་དེ་དག་ཅེས་པ་དག་ལ་ལན་འཕགས་པ་རྣམས་་ལ་ཉམས་པ་ཡོད་ན་ཞེས་ཆགས་བྲལ་སྔོན་སོང་གི་འཕགས་པ་དེ་འབྲས་བུ་ཅི་་་་་་་རིགས་ལས་ཉམས་པར་བཤད་པ་འདྲ་བའི་ཕྱིར་ཏེ། གོང་འོག་བསྒྲིག་ན་དེ་ཉམས་པ་བྱེ་སྨྲས་དོན་གྱིས་བཞེད་པའི་ཕྱིར་ཟེར་བ་ལ་དཔྱད་པར་བྱས་ནས་དོན་ཆེན་པོ་ལ་ལན་ཇི་ལྟར་བྱེད་དགོས་དཔྱད།འདོད་པ་ལ་ཆགས་པ་དང་བྲལ་བའི་ལམ་རྗེས་ཤེས་པ་དེས་འཇིག་རྟེན་་་གྱི་ལམ་གྱི་བྲལ་འབྲས་དང་འཇིག་རྟེན་ལས་འདས་པའི་ལམ་གྱི་བྲལ་འབྲས་་་་་་་་་གཉིས་དུས་གཅིག་ཏུ་ཐོབ་བྱས་པ་ལ། སྔར་བཤད་པ་རྒྱས་པར་བཀོད་ཀྱང་རིགས་འགྲེ་ཅུང་ཞིག་མི་འདྲ་བ་རེ་བཀོད་ན། ཁོ་ན་རེ། དེ་དུས་སུ་བྲལ་འབྲས་མི་འདྲ་བ་གཉིས་ཐོབ་པར་འདོད་པ་ཁོ་ནར་ངེས་ཏེ། འཕགས་ལ་བྲལ་བའི་ཐོབ་རྣམ་གཉིས། །ཞེས་གསལ་བར་མཛད་དོ་ཟེར། གཞན་མང་བོ་ན་རེ། དེ་དུས་སུ་བྲལ་ཐོབ་གཉིས་ཁས་ལེན་པ་ནི་གཞུང་གི་དོན་དུ་མི་འགྲོ་བར་སྣང་སྟེ། དེ་དུས་སུ་དེ་གཉིས་ཐོབ་པ་བསྡོམས་དགོས་པའི་ཕྱིར། དེར་ཐལ། འབྲས་བུ་གང་འབྱུང་བ་ལ་ཟད་པ་སྡོམ་པ་ཞིག་འབྱུང་དགོས་པའི་ཕྱིར་ཏེ། རྩ་བར། གཞན་ཐོབ་པ་དང་ཟད་བསྡོམས་དང་། །ཞེས་སོ་ཟེར། ཁ་ཅིག ཟད་པ་བསྡོམས་པ་ནི་འབྲས་བུ་དེ་དག་གི་ཐོབ་པ་བསྡོམས་པ་ལ་བྱེད་ཅེ་ན། འོ་ན་ཕྱིར་མི་འོང་གི་འབྲས་བུ་ཐོབ་པ་དེ་དེའི་ཟད་པ་ལ་བཞག་ཆོག་པར་ཐལ། དེའི་ཕྱིར། འདོད་ན། དེའི་རྒྱུད་ཀྱི་ཟག་མེད་ཀྱི་ཐོབ་པ་དེ་དེའི་ཟད་པ་བསྡོམས་པའི་དོན་དུ་བྱས་ཆོག་པར་་་ཐལ། དེའི་ཕྱིར། འདོད་ན། དེའི་རྒྱུད་ལ་འགོག་བདེན་དུ་མ་མེད་པར་ཐལ།དེའི་ཕྱིར། འདོད་ན། ཆགས་བྲལ་སྔོན་སོང་གི་བཅུ་དྲུག་པའི་རྒྱུད་ལ་མཐོང་སྤང་སྤངས་པའི་འགོག་བདེན་གཅིག་མེད་པར་ཐལ། དེའི་ཕྱིར། ཁ་ཅིག དེས་576 ་

མཛོད་གནས་དྲུག་པ།མཐོང་སྤང་གཅིག་ཀྱང་མ་སྤངས་པར་འགྱུར་པས་དེ་འཐད་དཀའོ་ཟེར་ན། མི་འཐད་པར་སེམས་སོ། །གཞན་ཡང་དཔྱད་པར་བྱ་ན། རྒྱུན་ཞུགས་ཀྱི་འབྲས་བུ་ཐོབ་མ་ཐག་པས་ཟད་པ་བསྡོམས་ཚུལ་ཞིག་ཡོད་པར་ཐལ། འབྲས་བུ་ཐོབ་པའི་ཕྱིར། ཁྱབ་སྟེ། འབྲས་ལ་སྔོན་ལམ་བཏང་བ་དང་། །གཞན་ཐོབ་པ་དང་ཟད་བསྡོམས་དང་། །ཤེས་པ་བརྒྱད་ཚན་ཐོབ་པ་དང་། །རྣམ་པ་བཅུ་དྲུག་ཐོབ་པའོ། །ཞེས་གསུངས་པའི་ཕྱིར་ན། དེས་ན་རྒྱུན་ཞུགས་ཀྱི་འབྲས་བུ་ཐོབ་པའི་གང་ཟག་དེས་ཀྱང་འགོག་བདེན་གཅིག་ལས་མ་རྙེད་པར་ཐལ། ཟད་པ་བསྡོམས་ཚུལ་དེའི་ཕྱིར། ཁ་ཅིག འབྲས་བུ་དེ་ཐོབ་པའི་གང་ཟག་ལ་རྒྱུ་མཚན་དེ་ལྔ་ཚང་བས་ཁྱབ་པར་འཛིན་དཀའ་སྟེ། ཉན་ཐོས་དགྲ་བཅོམ་པས་ཀྱང་རྣམ་པ་བཅུ་དྲུག་ཐོབ་དཀའ་བའི་ཕྱིར་ཟེར་བ་ནི་མ་གོ་བར་ནོངས་ཏེ། དེས་མི་རྟག་སོགས་བཅུ་དྲུག་རྟོགས་པའི་ཡེ་ཤེས་ཐོབ་པའི་ཕྱིར་ན་ཁྱབ་པ་ཡོད་མེད་དཔྱད་དགོས།གཞན་ཡང་། རྒྱུན་ཞུགས་ཀྱི་འབྲས་བུ་ཐོབ་མ་ཐག་པས་ཟད་པ་བསྡོམས་པ་འཇོག་དཀའ་སྟེ། དེས་བསྡོམས་པ་ཞིག་ངོས་འཛིན་རྒྱུ་མེད་པའི་ཕྱིར་ཏེ། དེའི་རྒྱུད་ལ་མཐོང་སྤང་དེ་དག་སྤངས་པའི་སྤངས་པ་ཡོངས་ཤེས་དྲུག་པོ་སོ་སོར་ལྡན་པའི་ཕྱིར་ཟེར་ན་དཔྱད་དགོས། ཡང་ན་རྒྱུན་དུ་ཞུགས་པ་ཞི་གནས་སྤྱད་པ་ཞིག་གིས་འཇིག་རྟེན་པའི་ལམ་གྱིས་འདོད་ཆགས་དང་བྲལ་ན་་་་་་བྲལ་བའི་ཐོབ་པ་ཟག་བཅས་ཟག་མེད་གཉིས་སྐྱེས་པའི་ཕྱིར་ཏེ། ཡིག་ཆར།དཔེར་ན་རྒྱུན་དུ་ཞུགས་པ་ཞིག་འཇིག་རྟེན་པའི་ལམ་འདོད་པའི་འདོད་ཆགས་་་དང་བྲལ་བར་གྱུར་ན། རྣམ་པ་རེ་རེ་ཞིང་བྲལ་བའི་ཐོབ་པ་ཟག་བཅས་དང་ཟག་མེད་གཉིས་སྐྱེ་བའི་ཕྱིར། རྩ་བར། འཇིག་རྟེན་པ་ཡིས་ཆགས་བྲལ་བའི། །འཕགས་ལ་བྲལ་བའི་ཐོབ་རྣམ་གཉིས། །ཞེས་གསུངས་པ་དང་། ཡང་འགྲེལ་577 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཤད་སོགས་སུའང་དེ་བཞིན་དུ་ངེས་ཟེར་རོ། །ཁ་ཅིག དེའང་དཔྱད་དགོས་ཏེ།དེའི་བྲལ་འབྲས་གཉིས་ཐོབ་པར་དཀའ་བའི་ཕྱིར་ཏེ། ཟད་པ་བསྡོམས་པས་བྲལ་འབྲས་གཅིག་ཐོབ་པར་སྔར་ལུང་མང་བོ་དྲངས་པས་ཤེས་སོ་ཟེར་ན་སྔར་་་་་སྨོས་བཞིན་དཔྱོད། །ཁོ་ན་རེ། ཆགས་བྲལ་སྔོན་སོང་གི་བཅུ་དྲུག་པའི་རྒྱུད་ལ་གོང་འོག་གི་མཐོང་སྤང་བརྒྱད་སྤངས་པའི་བྲལ་འབྲས་བརྒྱད་སོ་སོ་བ་ཡོད་ཟེར་ན། རྟོགས་ལྡན་འགྲེལ་བཤད་པ་ན་རེ། དེ་མི་འཐད་པར་ཐལ། དེ་ལྟ་བུའི་བཅུ་དྲུག་པ་ལ་བྲལ་བའི་ཐོབ་པ་གཅིག་ལས་མེད་པར་འདི་བ་དག་གིས་བཞེད་པའི་ཕྱིར་ཏེ།ཟད་པ་བསྡོམས་ཚུལ་ལས་རིགས་པའི་ཕྱིར་ཟེར་རོ། །ཁ་ཅིག སྤང་བྱ་དེ་དག་སྤངས་པའི་ཟག་མེད་ཀྱི་ཐོབ་པ་ནི་གཅིག་ཡིན་པར་འདྲ་སྟེ། དེས་ཟག་མེད་ཀྱི་ཐོབ་པ་གཅིག་ཐོབ་ཚུལ་ལས་གོ་བའི་ཕྱིར་ཞེ་ན། འོ་ན། དེ་འདྲའི་ཟག་མེད་ཀྱི་ཐོབ་པ་ཆོས་ཅན། ཁམས་གསུམ་གྱི་ལམ་བདེན་ཡིན་པར་ཐལ། དེ་ཁམས་གསུམ་གྱི་དེ་སྤངས་པའི་འགོག་བདེན་གྱི་ཐོབ་པ་ཡིན་པའི་ཕྱིར། འདོད་ན། གོང་འོག་གཉིས་ཀྱི་ལམ་བདེན་གྱི་ཡིན་པར་ཧ་ཅང་ཐལ་ལོ། །ཡང་ཆགས་བྲལ་སྔོན་སོང་གི་ཕྱིར་མི་འོང་ལ་རྒྱུ་མཚན་ལྔ་བོ་ཚང་མ་ཚང་དཔྱད་གཞི་ཞིག་ཡོད་ཀྱང་མང་་་་་་དོགས་སོ། །འདོད་པར་ཚེ་ཡོངས་འགྱུར་གྱི་ཕྱིར་མི་འོང་ཡིན་ན། གོང་མར་སྐྱེ་བ་མི་ལེན་པས་ཁྱབ་པའི་ཕྱིར་བྱས་པ་ལ་མཁས་པ་དག་ན་རེ། དེ་ཁོ་ནར་ངེས་ཏེ། རྩ་བར། འདོད་པར་ཚེ་ཡོངས་གྱུར་བའི་འཕགས། ཁམས་གཞན་དུ་ནི་འགྲོ་བ་མེད། །ཅེས་གསལ་བཤད་མཛད་པ་ལ། ཁོ་ན་རེ། དེ་ནི་དགོངས་པ་བཙལ་དགོས་པར་སྙམ་སྟེ། དེ་ཡིན་ན་ཕལ་ཆེར་ཁམས་གཞན་དུ་མི་འགྲོ་བ་ལ་དགོངས་པའི་ཕྱིར་ཏེ། ཁམས་གཞན་དུ་མི་འགྲོ་བ་ནི་ཕལ་ཆེ་བ་ལ་དགོངས་སམ་དཔྱད་578 ་

མཛོད་གནས་དྲུག་པ།ཅེས་གཞུང་སོགས་སུ་གསུངས་པར་འདྲའང་། བློ་གསལ་བགྲོད་པའི་ཐེམ་སྐས་སུ་ཟུར་ཙམ་སྣང་སྟེ། སྤྱིར་འདོད་ཁམས་སུ་ཚེ་ཡོངས་སུ་གྱུར་བའི་འཕགས་པ་ནི་འཕགས་ཆོས་ཚེ་གཉིས་སུ་བསྟེན་པ། ཚེ་དེ་ལ་འདའ་བ་ཞིག་དགོས་པར་གསལ་ལོ། །ནས། འགྲེལ་བར་གཟུགས་ཀྱི་ཁམས་སུ་ཚེ་ཡོངས་གྱུར་བ་ནི་གལ་ཏེ་ན་གཟུགས་མེད་པའི་ཁམས་དག་ཏུ་ཡང་འཇུག་སྟེ། ཞེས་སོ་ཟེར་བ་ལ། ཁོ་ན་རེ།ཁྱོད་ཀྱིས་དེའི་དོན་དེ་འགྲོ་བར་དཀའ་སྟེ། བློ་གསལ་བགྲོད་པའི་ཐེམ་སྐས་རང་ལས། མཛོད་ལས། འདོད་པར་ཚེ་ཡོངས་གྱུར་བའི་འཕགས། ཁམས་གཞན་དུ་ནི་འགྲོ་བ་མེད། །ཅེས་འདོད་པའི་ཁམས་སུ་ཚེ་ཡོངས་སུ་གྱུར་བའི་འཕགས་པ་ནི་ཁམས་གཞན་དུ་འགྲོ་བ་མེད་དེ། ཚེ་དེ་ཉིད་ལ་ཕྱིར་མི་འོང་བའི་འབྲས་བུ་ཐོབ་ནས་ཡོངས་སུ་མྱ་ངན་ལས་འདའ་བའི་ཕྱིར་ཞེས་སོ། །ཞེས་པའི་གཞུང་ཆེན་མོ་དེ་ཉིད་དུ་གསལ་ལོ། །འདོད་པའི་ཕྱིར་མི་འོང་ཡིན་ན་འདོད་པར་མི་སྐྱེ་བས་ཁྱབ་པའི་ཕྱིར།དེ་བཞིན་དུ་བསམ་གཏན་དང་བོ་སོགས་ལ་དེས་རིགས་པའི་ཕྱིར་ཟེར་ན། ཁོ་ན་རེ། འོ་ན། ཕྱིར་མི་འོང་ཡིན་ན་འདོད་པར་མི་སྐྱེ་བས་ཁྱབ་པར་ཐལ། དེ་ཡིན་ན་འདོད་པར་ལས་ཉོན་གྱི་དབང་གིས་མི་སྐྱེ་བས་ཁྱབ་པའི་ཕྱིར་ན་མ་ཁྱབ་སྟེ།ཞེས་དགེ་འདུན་ཉི་ཤུའི་ཡིག་ཆ་ལྟར་བཤད་ལ། ཡང་ན་སྨོན་ལམ་གྱིས་སྐྱེས་པ་སོགས་ཡོད་པར་མངོན་ནོ་ཞེ་ན། དེའང་མི་རིགས་པར་ཐལ། སྐབས་འདིར་སྨོན་ལམ་གྱིས་སྐྱེ་བར་འཛིན་དཀའ་བའི་ཕྱིར། གོང་མའི་ལུགས་ལ་ཟེར་ན་འདི་དང་དཔྱད་ཆོག་གོ།འགོག་སྙོམས་ཀྱི་རྟེན་ལ་རྟེན་ཉེར་ལྔ་ཡོད་པའི་ཕྱིར། དེར་ཐལ། རྒྱལ་སྲས་མ་སོགས་སུ་འདོད་ལྷ་རིགས་དྲུག་དང་། ཞེས་ལྷ་དག་བཤད་པ་ནི་གསར་སྐྱེས་རྟེན་ལ་བཤད་པ་མིན་རྒྱུད་ལ་ཡོད་པ་ཙམ་དུ་བཤད་པ་མིན་པའི་ཕྱིར་ན།་ 579 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཞན་མང་བོས་ཐོབ་ཟིན་ལྡན་པ་ལ་འདོད་ལྷ་ཡོད་པ་འགྲེལ་བ་སོགས་ཀྱི་དོན་་་་ནོ་ཞེ་ན། དེའང་དཔྱད་པར་བྱ་བ་འདི་ལྟར་མངོན་ཏེ། འགོག་སྙོམས་གསར་སྐྱེ་ལ་མིས་ཁྱབ་ལ་དེ་ནས་དེའི་སྐྱེ་བ་ཕྱི་མ་འདོད་ལྷ་རིགས་དྲུག་ཅི་རིགས་སུ་སྐྱེས་་་་་ནས་རྟེན་དེ་ལ་འགོག་སྙོམས་ཐོབ་ཟིན་ལྡན་པ་ཡོད་པར་འདྲའོ་ཞེ་ན། འོ་ན་འགོག་སྙོམས་ཐོབ་པའི་ཕྱིར་མི་འོང་ཞིག་གིས་འབྲས་བུ་ལས་ཉམས་ནས་ལྷར་སྐྱེ་་བ་དེའི་རྒྱུད་དག་ལ་ཐོབ་ཟིན་ལྡན་པ་ལ་བྱེད་པར་ཐལ། དེའི་ཕྱིར། འདོད་མི་ནུས་ཏེ། འབྲས་བུ་དེ་ལས་ཉམས་ན་སླར་དེའི་འབྲས་བུ་མ་ཐོབ་ཀྱི་བར་དུ་འཆི་བ་མི་སྲིད་པས་དེའི་སྐྱེ་བ་ཕྱི་མ་ལྷར་སྐྱེ་མི་སྐྱེ་ཐ་སྙད་མི་འཇུག་པའི་ཕྱིར། ཡང་ན་དེ་འཆི་བ་མི་སྲིད་པ་ནི་གཞུང་དོན་བླ་མེད་ཡིན་ཏེ། འབྲས་ལས་ཉམས་པ་འཆི་བ་མེད། །ཅེས་པས་སོ། །དེས་ན་འདོད་ལྷར་གྱུར་བའི་འགོག་སྙོམས་རྒྱུད་ལྡན་མེད་དམ་སྙམ་མོ་ཟེར་ན་དཔྱད་དགོས།འཇིག་རྟེན་དང་འཇིག་རྟེན་ལས་འདས་པའི་བྲལ་འབྲས་གཉིས་ཀྱི་ཡིན་་པ་ཡོད་པར་འདྲའམ་ཞེ་ན། ཁོ་ན་རེ། དེ་ནི་ཡོད་པར་མངོན་ཏེ། རྩ་བར།འཇིག་རྟེན་པ་ཡིས་ཐོབ་འབྲས་ནི། །བསྲེས་དང་ཟག་མེད་ཐོབ་འཛིན་ཕྱིར། །ཞེས་པས་ཀྱང་ངོ་ཟེར་ན། ཁ་ཅིག་ན་རེ། འཕགས་པའི་ཆགས་བྲལ་བྱས་པའི་གསར་ཐོབ་ཀྱི་བྲལ་འབྲས་དེ་ཟག་མེད་ཀྱིས་ཐོབ་པ་ཡིན་པར་ཐལ། དེ་འཇིག་རྟེན་ལས་འདས་པའི་ལམ་གྱིས་ཐོབ་པ་ཡིན་པའི་ཕྱིར། འདོད་མི་ནུས་ཏེ། དེ་ཐོབ་བྱེད་ལ་ཟག་མེད་འདས་ལམ་ཞིག་མེད་པའི་ཕྱིར་ཏེ། ངོས་འཛིན་པ་སུས་ཀྱང་མི་རྙེད་པའི་ཕྱིར་ཞེ་ན་དཔྱད་པར་བྱ་བ་གོང་སྨོས་ལྟར་རོ། །གཟུགས་སུ་ཉེར་འགྲོའི་ཕྱིར་མི་འོང་མཐར་ཐུག་འགྲོ་ཡིན་ན་འཕར་་་་་་་་གསུམ་གང་རུང་གིས་ཁྱབ་པའི་ཕྱིར་བྱས་པ་ལ། བློ་ལྡན་དག་གིས་འདོད་པ་ཁོ་ནར་ངེས་སྟེ། འཕར་བ་གསུམ་པོ་གཟུགས་སུ་ཉེར་འགྲོའི་ཕྱིར་མི་འོང་མཐར་580 ་

མཛོད་གནས་དྲུག་པ།ཐུག་འགྲོའི་དབྱེ་བ་ལས་ཤེས་པའི་ཕྱིར། དེས་ན་དབྱེ་བ་བཤད་པ་ལྟར་ན་མཐའ་ཆོད་པས་དབྱེ་བར་འཛིན་དགོས་སམ་སྙམ་མོ་ཞེ་ན། ཁོ་ན་རེ། དེའང་མཐའ་ཐམས་ཅད་ནས་ཁས་ལེན་པར་མི་བྱ་སྟེ། དེ་ལ་འོག་མིན་མན་ཆད་དུ་མྱང་འདས་མངོན་དུ་བྱེད་པ་ཡོད་པའི་ཕྱིར་ཏེ། མཆིམས་ཀྱི་དགོངས་པ་དེ་ལྟར་ཡིན་ནམ་ཞེ་ན་དེའི་ཚིག་ཟིན་དག་མི་དག་དཔྱད་དགོས་ཤིག་ཡོད་པར་མངོན་ནོ། །ཡང་ན་དབྱེ་བ་དེ་ལྟར་ཕལ་ཆེར་ངེས་ཏེ། མཆིམས་ཊཱིཀ་ལས། འོག་མིན་མཐར་ཐུག་པར་འགྲོ་བ་དེ་ཡང་དབྱེ་ན་འཕར་བ་དང་ཕྱེད་དུ་འཕར་བ་དང་གནས་་་་་་་ཐམས་ཅད་དུ་འཆི་འཕོ་བ་གསུམ། ཞེས་སོ། །དགེ་སྦྱོང་ཚུལ་གྱི་འབྲས་བུ་འགོག་བདེན་ཡིན་ན་ཟག་མེད་ལམ་གྱི་བྲལ་་་འབྲས་ཡིན་པས་ཁྱབ་པའི་ཕྱིར་ན། གཞན་དག་མཁས་པའི་རྒྱུན་བརྟན་པར་འཛིན་པའི་ལྷ་ལུགས་པ་ན་རེ། འཇིག་རྟེན་པའི་ལམ་གྱིས་ཐོབ་པའི་ཕྱིར་མི་འོང་གི་འབྲས་བུར་གྱུར་བའི་འགོག་བདེན་ཆོས་ཅན། ཟག་མེད་ལམ་གྱི་བྲལ་འབྲས་ཡིན་པར་ཐལ། དགེ་སྦྱོང་ཚུལ་གྱི་བྲལ་འབྲས་ཡིན་པའི་ཕྱིར། རྟགས་མ་གྲུབ་ན།དེ་ཆོས་ཅན། དེར་ཐལ། དེ་དགེ་སྦྱོང་ཚུལ་དང་འཇིག་རྟེན་པའི་ལམ་དེ་གཉིས་ཀྱི་བྲལ་འབྲས་ཡིན་པའི་ཕྱིར། དེར་ཐལ། འཇིག་རྟེན་པ་ཡིས་ཐོབ་འབྲས་ནི། །བསྲེས་དང་ཟག་མེད་ཐོབ་འཛིན་ཕྱིར། ཞེས་པས་ཟག་མེད་ཀྱིས་ཐོབ་པར་བསྟན་པས་དེ་དགེ་སྦྱོང་ཚུལ་གྱི་འབྲས་བུར་གསལ་ལོ། །དེས་ན་དེ་དགེ་སྦྱོང་ཚུལ་གྱི་འབྲས་བུར་ངོས་འཛིན་ནོ་ཞེ་ན། ཁ་ཅིག དེ་དགེ་སྦྱོང་ཚུལ་གྱི་འབྲས་བུ་ཡིན་པར་འཐད་པ་མ་མཐོང་སྟེ། དེའི་རྒྱུད་ཀྱི་འདོད་ཉོན་སྤངས་པའི་བྲལ་འབྲས་དེ་དགེ་སྦྱོང་ཚུལ་གྱི་འབྲས་བུ་མ་ཡིན་པའི་ཕྱིར་ཏེ། དེ་ཟག་མེད་ཀྱིས་ཐོབ་པ་མ་ཡིན་པའི་ཕྱིར། མ་གྲུབ་ན། དེར་ཐལ། མཐོང་ལམ་ཟག་མེད་ཀྱིས་ཐོབ་པ་མིན་སྒོམ་ལམ་ཟག་མེད་ཀྱིས་ཐོབ་པ་མ་ཡིན་པའི་ཕྱིར། དེར་ཐལ། དེ་་ 581 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐོབ་བྱེད་ཀྱི་ཟག་མེད་འདས་ལམ་ཞིག་ངོས་འཛིན་སུས་ཀྱང་མི་ནུས་པའི་ཕྱིར།མ་གྲུབ་ན། འཇིག་རྟེན་པའི་ལམ་ལ་བརྟེན་ནས་འདོད་ཉོན་སྤངས་མ་ཐག་པའི་ཕྱིར་མི་འོང་གི་རྒྱུད་ཀྱི་འདོད་ཉོན་སྤངས་པའི་བྲལ་འབྲས་དེ་ཟག་མེད་གང་ལ་་་་བརྟེན་པ་མིན་པའི་ཕྱིར་ཏེ། ཤེས་བཟོད་སྐད་ཅིག་མ་བཅུ་དྲུག་གང་ལ་བརྟེན་ཚུལ་མེད་གཞན་དེས་ཤེས་པའི་ཕྱིར་ཏེ། འབྲས་བུ་གོང་མ་ཐོབ་པས་དེ་དག་བཏང་བར་འདྲ་བས་དེས་ན་ཟག་མེད་ཅིག་དེའི་ཐོབ་བྱེད་ལ་གཞི་མ་གྲུབ་པར་་་་འདྲའོ་ཟེར་རོ། །ཁོ་ན་རེ། དེ་འཇིག་རྟེན་ལས་འདས་པས་ཐོབ་པ་ཡིན་པར་སེམས་ཏེ། ཟག་མེད་ཀྱིས་ཐོབ་པར་འཛིན་པའི་ཕྱིར། ཞེས་ལམ་རྗེས་ཤེས་ཀྱི་སྐབས་ནས་ཐོབ་པའི་བྲལ་འབྲས་དེ་ཟག་མེད་ཡིན་པ་ན་དེ་ཐོབ་བྱེད་ཟག་མེད་་་་ཡིན་པས་བྲལ་འབྲས་དེ་གཉིས་གཅིག་བསྲེས་པས་ཐོབ་བྱེད་ཀྱང་གཅིག་པར་་་་་་་རིགས་པའི་ཕྱིར་ཏེ། དེས་ན་ཟག་མེད་ལམ་མམ་དགེ་སྦྱོང་ཚུལ་གྱིས་དེ་ཐོབ་པར་སེམས་སོ་ཟེར་ན། ཁ་ཅིག དེ་དག་ཁས་བླངས་ཞིང་སྐྱོན་དོགས་མེད་པར་ཐལ།དེའི་དགེ་སྦྱོང་ཚུལ་ནི་ཟག་མེད་ཀྱིས་ཁྱབ་པ་འཛིན་མི་དགོས་པའི་ཕྱིར་ཟེར་ན།རྟགས་མ་གྲུབ་སྟེ། རྩ་བར། དགེ་སྦྱོང་ཚུལ་ནི་དྲི་མེད་ལམ། །ཞེས་མངོན་སུམ་དུ་མཛད་དོ། ། ་བློ་གསལ་བགྲོད་པའི་ཐེམ་སྐས་ལས། འཇིག་རྟེན་པའི་ལམ་གྱིས་སྤོང་ན་ཡང་ཟག་མེད་འཐོབ་སྟེ། ཇི་སྐད་དུ་མཛོད་ལས། འཕགས་ལ་བྲལ་བའི་ཐོབ་རྣམས་གཉིས། །ཞེས་གསུངས་པ་ལ། ཁ་ཅིག གོང་མ་ལྟར་འཇིག་རྟེན་པའི་ལམ་གྱི་ཕྱིར་འོང་གི་འབྲས་བུ་འགོག་བདེན་ཐོབ་པ་ལ་བྲལ་འབྲས་མི་འདྲ་བ་་་་་་་གཉིས་ཐོབ་པ་ཡིན་པར་འདྲ་སྟེ། ལུང་དེའི་དོན་དེ་ལྟར་བབས་པའི་ཕྱིར།འདོད་ན། འཇིག་རྟེན་པའི་འདས་པའི་ལམ་གྱི་བྲལ་འབྲས་དེ་དེའི་རྒྱུད་ཀྱི་སྔོན་རྒྱུན་ཞུགས་ཀྱི་བྲལ་འབྲས་དེར་གྱུར་བས་ཡིན་ནམ་ཟེར་བ་ལ། དེའང་ཁས་ལེན་582 ་

མཛོད་གནས་དྲུག་པ།པར་དཀའ་སྟེ། དེ་གཉིས་ཟད་པ་བསྡོམས་པ་ཡིན་པར་འདྲའང་གཞན་དུ་ན་དེ་ཟག་བཅས་ཀྱིས་ཐོབ་པར་ཉམས་སོ་ཟེར་བ་སོགས་ལ་དཔྱོད། འཕགས་པས་འཇིག་རྟེན་པའི་ལམ་གྱིས་ཆགས་བྲལ་བྱས་པའི་བྲལ་ཐོབ་གཉིས་སླར་ལྡོག་པ་་་་་་ཡོད་དམ་མེད་ཅེ་ན། སྔར་སྤྲོས་ཡོད་ཀྱང་ཁ་བསྐང་བའི་ཚུལ་དུ་སླར་ཡང་བཀོད་ན། ཁ་ཅིག འཕགས་པས་འཇིག་རྟེན་པའི་ལམ་གྱིས་ཆགས་བྲལ་བྱས་པས་བྲལ་བ་དེ་ལས་ཉམས་པ་མི་སྲིད་པར་ངེས་ཏེ། དེས་འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀྱིས་བྲལ་ཐོབ་དེ་བརྟན་པར་བྱས་པའི་ཕྱིར། ཁྱབ་སྟེ།མཆིམས་ཊཱིཀ་ལས། འོན་ཀྱང་འདོད་ཆགས་དང་བྲལ་བ་སྔོན་དུ་འགྲོ་བའི་འཕགས་པ་དེ་དག་ལ་ནི་ཉམས་པ་མི་སྲིད་དེ། འཇིག་རྟེན་དང་འཇིག་རྟེན་ལས་འདས་པའི་ལམ་གཉིས་ཀྱིས་བརྟན་པར་བྱས་པའི་ཕྱིར་རོ། །ཞེས་སོགས་དེ་ཡི་འོག་ཏུའང་ཞིབ་པར་བལྟས་ན་ཕྱོགས་དེར་འཐད་པར་སྒྲུབ་བྱེད་མང་ངོ་ཟེར།དཔྱོད་ལྡན་དམ་པ་དག་གིས་དེ་ནི་དགོངས་པ་བཙལ་སླ་སྟེ། འཕགས་པས་འཇིག་རྟེན་པའི་ལམ་གྱིས་ཆགས་བྲལ་བྱས་པ་བྲལ་ཐོབ་གཉིས་ཉམས་པ་སྲིད་་་་་་ཀྱང་ཉམས་ནས་མི་འཆི་བའི་དོན་ཡིན་པར་གོ་སྟེ། ཨ་ཁུ་ཚང་གི་མཐའ་དཔྱོད་ལས། མཆིམས་ཊཱིཀ་ལས། འཕགས་པ་འཇིག་རྟེན་པའི་ལམ་གྱིས་ཆགས་བྲལ་བྱས་པས་བྲལ་ཐོབ་གཉིས་སྐྱེས་པས་སྤངས་པ་སླར་མི་ལྡོག་པར་གསུངས་པ་ནི་་་་་ཉམས་ཀྱང་མི་འཆི་བའི་དོན་ཡིན་ཏེ། དེ་ཉིད་ལས། འཕགས་ལ་བྲལ་བའི་ཐོབ་རྣམ་གཉིས། །ཞེས་པའི་བྲལ་ཐོབ་ཟག་མེད་དེའི་སྟོབས་ཀྱིས་འཇིག་རྟེན་པའི་ལམ་གྱིས་ཐོབ་པའི་སྤངས་པ་དེ་འཛིན་པར་བྱེད་པས་ཡོངས་སུ་ཉམས་ཀྱང་མི་་་་་འཆི་སྟེ། འབྲས་ལས་ཉམས་པ་འཆི་བ་མེད། །ཅེས་འབྱུང་བའི་ཕྱིར། ཞེས་གསུངས་པའི་ཕྱིར། ཞེས་གསུངས་སོ། །དེ་བཞིན་དུ་སྤངས་པ་ཡོངས་ཤེས་ཉམས་ཚུལ་སོགས་ལྔ་བ་ལས་ཤེས་པས་འཁྲུལ་བ་མེད་དོ་ཟེར་བ་ལ། ཁ་ཅིག མཆིམས་583 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཀྱི་དོན་དེ་ལྟར་འགྲོ་དཀའ་སྟེ། དེ་ཉམས་པ་མི་སྲིད་པ་རྒྱས་པར་བསྟན་ལ།ཡང་ན། འབྲས་ལས་ཉམས་པ་འཆི་བ་མེད་པ་ནི་འཕགས་པ་འཇིག་རྟེན་པའི་ལམ་གྱིས་ཆགས་བྲལ་བྱས་པ་ཞིག་ཉམས་པ་ལ་བྱེད་དགོས་ན་རྒྱ་ཆུང་་་་བས་བཤད་པ་ཡིན་སྙམ་སྟེ། འཕགས་པ་ཆགས་བྲལ་མ་བྱས་པ་ཞིག་ཉམས་པའང་སྲིད་པས་དེ་ཉམས་ནས་འཆི་བ་མི་སྲིད་པས་སྔར་ལྟར་ན་རྒྱ་ཆུང་ངོ་ཟེར།གཞན་ཡང་འབྲས་བུ་ལས་ཉམས་ནས་མི་འཆི་བ་ལ་ཆགས་བྲལ་སྔོན་སོང་གི་་་་་་་་འཕགས་པ་ཉམས་པ་ཞིག་ལ་བྱེད་ན་དོན་ཆུང་བས་དེ་ལྟ་བུ་ལ་འཛིན་མི་དགོས་་་སོ་ཞེ་ན་དཔྱད་པའི་རྣམ་གྲངས་མང་ངོ་། །འཁོར་ལོ་རིན་པོ་ཆེ་དང་མཚུངས་པའི་ལམ་ཡིན་ན་ཆོས་འཁོར་ཡིན་་་་་་་པས་ཁྱབ་པའི་ཕྱིར་བྱས་པ་ལ། ཁོ་ན་རེ། དེར་འཐད་པར་མ་ངེས་ཏེ། གཞན་དུ་ན་མཐོང་ལམ་ལ་ཆོས་འཁོར་གྱིས་ཁྱབ་པར་འཛིན་དགོས་པའི་ཕྱིར་ཏེ། མཐོང་ལམ་ལ་འཁོར་ལོ་རིན་པོ་ཆེ་དང་མི་མཚུངས་པ་མེད་པའི་ཕྱིར་ན། ཁ་ཅིག་ན་རེ།སྟོན་པ་དང་རྒྱུད་གཅིག་པའི་རྒྱུད་ཀྱི་མཐོང་ལམ་ཆོས་ཅན། ཆོས་འཁོར་དུ་ཐལ།མཐོང་ལམ་ཡིན་པ་དེའི་ཕྱིར། འདོད་ན། བདེན་བཞིའི་ཆོས་འཁོར་ལ་བརྟེན་ནས་ཐོབ་པར་ཐལ། དེའི་ཕྱིར། འདོད་མི་ནུས་ཏེ། བདེན་བཞིའི་ཆོས་འཁོར་མ་བསྐོར་བའི་སྔོན་དུ་སྐྱེས་པའི་ཕྱིར་ཏེ། དེའི་སྔོན་ནས་དེ་སངས་རྒྱས་ཟིན་པའི་ཕྱིར་ན། ཁོ་ན་རེ། དེའང་ཆོས་འཁོར་མིན་པར་དཀའ་སྟེ། འཁོར་བསྒྱུར་གྱི་འཁོར་ལོ་དང་བྱེད་ལས་མཚུངས་པ་ཡིན་པའི་ཕྱིར། ཁྱབ་སྟེ། མཐའ་དཔྱོད་ལས།དེའི་ནང་ནས་མཐོང་ལམ་ཆོས་ཅན། ཆོས་འཁོར་ཡིན་པར་ཐལ། རྒྱུ་བས་འཁོར་ལོ་རིན་པོ་ཆེ་དང་ཆོས་མཚུངས་པའི་ཕྱིར་ཏེ། ཞེས་གསུངས་པའི་ཕྱིར་ན། ཁ་ཅིག ཆོས་འཁོར་ལ་ལྷས་བསྒྲག་པའི་རྒྱུ་མཚན་མི་དགོས་པར་ཐལ། དེའི་ཕྱིར།འདོད་མི་ནུས་པར་ཕར་ཕྱིན་མཆན་དང་གསེར་ཕྲེང་སོགས་ལས་རིགས་པའི་་་་་་་་ 584 ་

མཛོད་གནས་དྲུག་པ།ཕྱིར་ཟེར་བ་ལ། ལྔ་སྡེའི་རྗེས་སུ་རྟོགས་པའི་ཆོས་འཁོར་ཡོད་དམ་མེད། ཡོད་ན་དེ་ལ་མཐོང་ལམ་གྱིས་མ་ཁྱབ་པར་འདྲ་ལ། མེད་ན་དེའི་རྗེས་སུ་སངས་རྒྱས་ཀྱི་བསྟན་པ་ལ་ལུང་གིས་ཁྱབ་པར་ཐལ། དེའི་ཕྱིར། ཡང་ན། དེའི་རྗེས་སུ་བདེན་བཞིའི་ཆོས་འཁོར་ལ་བརྟེན་ནས་བྱུང་བའི་མཐོང་ལམ་ཡོད་དམ་མེད། ཡོད་ན་དེ་ཆོས་འཁོར་ལས་གཞན་མེད་སྙམ་ཟེར་བ་དང་། མེད་ན་དེའི་རྗེས་སུ་སངས་རྒྱས་ཀྱིས་བདེན་བཞིའི་ཆོས་འཁོར་ཅི་ཙམ་བསྐོར་ཞིང་དོན་ཅུང་ཟད་ཀྱང་མེད་་་པར་ཐལ་བས་སོ་ཟེར་ན་དཔྱད།བྱང་ཕྱོགས་སོ་བདུན་ལ་རྫས་བཅུ་ཅི་རིགས་སུ་འདུས་པས་ཁྱབ་ཅེ་ན།ཁ་ཅིག དེ་བཅུ་གང་རུང་དུ་མ་འདུས་པའི་བྱང་ཕྱོགས་ནང་ཚན་གཅིག་མེད་པར་ཐལ། དམ་བཅའ་དེའི་ཕྱིར། འདོད་དཀའ་སྟེ། སྦྱོར་བྱུང་ཡོན་ཏན་ཀུན་ཀྱང་ཡིན། །ཞེས་པས་སོ་ཟེར། ཁོ་ན་རེ། དེ་བཅུ་གང་རུང་དུ་མ་འདུས་པའི་སོ་བདུན་ཅི་རིགས་ནི་མ་ངེས་པ་ཁོ་ནར་སེམས་ཏེ། མིང་གི་སྒོ་ནས་རྫས་སུ་བཅུ་ཞེས་གོང་འོག་ཐམས་ཅད་ཀྱི་སྐབས་སུ་གྲགས་པའི་ཕྱིར་ཟེར་བ་ལ་བརྟག་དགོས།ཁོ་ན་རེ། དེས་ན་བྱང་ཕྱོགས་སོ་བདུན་པོ་ལ་སྦྱོར་བྱུང་གིས་ཁྱབ་པར་ཐལ།དྲངས་མ་ཐག་པའི་རྩ་བ་ལས། སྦྱོར་བྱུང་ཡོན་ཏན་ཀུན་ཀྱང་ཡིན། །ཞེས་སོ་ཞེ་ན། ཁ་ཅིག དེ་ཁོ་ནས་ཁྱབ་པ་འཛིན་དཀའ་སྟེ། དེ་ལ་སྐྱེས་ཐོབ་ཀྱི་དེ་ཡོད་པ་མཆིམས་ཆེན་པོའི་དགོངས་པ་གསལ་ལོ་ཟེར་བ་ལ། ཁོ་ན་རེ། མཆིམས་ལས་སྦྱོར་བྱུང་སྨོས་པས་སྐྱེས་ཐོབ་ཡོད་པར་བསལ་བར་འདྲ་བ་ཞིག་གོ་ཞེ་ན། དཔྱད་པའི་རྣམ་གྲངས་ཡོད་པར་ཁ་ཅིག་བཤད་་དོ། །དྲན་པ་ཉེར་བཞག་གི་ངོ་བོར་གྱུར་བའི་མིག་རྣའི་མངོན་ཤེས་ཡོད་ཅེས་་་ཁས་ལེན་པར་འདྲ་སྟེ། རྩ་བར། གསུམ་པ་དྲན་པ་ཉེར་བཞག་གསུམ། །དང་བོ་རྫུ་འཕྲུལ་རྣ་བ་མིག །ཅེས་སོ་ཞེ་ན། ཁ་ཅིག དེའང་གོང་འོག་གི་དོན་ཞིབ་585 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇུག་མ་བྱས་པར་འདྲ་སྟེ། བྱང་ཕྱོགས་གང་རུང་ལ་དགེ་བས་མ་ཁྱབ་པར་སུས་ཀྱང་འདོད་དཀའ་བ་གང་ཞིག མིག་རྣའི་མངོན་ཤེས་ལ་དགེ་བ་འདིར་མི་འདོད་པར་སེམས་ཏེ། རྩ་བར། མིག་དང་རྣ་བའི་མངོན་ཤེས་ནི། །ལུང་དུ་མ་བསྟན། ཞེས་ལུང་མ་བསྟན་དུ་བཤད་དོ་ཞེ་ན། ཁོ་ན་རེ། གོང་དུ་དྲངས་པའི་རྩ་བས་མིག་རྣའི་མངོན་ཤེས་ལ་ལུས་དྲན་ཉེ་ཡོད་པ་གསལ་བར་འཛིན་རིགས་པའི་་ཕྱིར་ན། ཁོ་ན་རེ། འོ་ན་མིག་རྣའི་མངོན་ཤེས་ལ་དྲན་པ་ཉེར་བཞག་གི་དེ་ཡོད་ཅེ་ན་དེ་ལ་སྦྱོར་བྱུང་དགེ་བའང་འབད་མེད་དུ་ལྡན་པར་གོ་རིགས་སྟེ། སྔར་དྲངས་པའི་དེ་ཉིད་ལས། སྦྱོར་བྱུང་ཡོན་ཏན་ཀུན་ཀྱང་ཡིན། །ཞེས་སོ་ཞེ་ན།གཞན་དག་ན་རེ། དེའང་མིག་རྣའི་མངོན་ཤེས་ལ་དགེ་བ་ནི་མཆིམས་ཆེན་པོས་ཀྱང་མི་བཞེད་པར་རྩ་བ་དྲངས་ཟིན་པ་ལྟར་རོ་ཞེ་ན་དཔྱད་པར་བྱ་དགོས་སོ། །མི་སློབ་སེམས་ཡིན་ན་རྣམ་པར་གྲོལ་བའི་ལམ་ཡིན་པས་ཁྱབ་པའི་ཕྱིར་་་བྱས་པ་ལ། ཁ་ཅིག དགྲ་བཅོམ་ལས་ཉམས་ངེས་ཀྱི་ལམ་དེའང་དེ་ཡིན་པར་ཐལ། དེའི་ཕྱིར། འདོད་ན། དེའི་རྒྱུད་ཀྱི་ལམ་དེ་དང་མཚུངས་ལྡན་གྱི་སེམས་སེམས་བྱུང་སོགས་དེ་ཡིན་པར་ཐལ། འདོད་པའི་ཕྱིར། འདོད་ན། དེའི་རྒྱུད་ཀྱི་ལམ་ལ་རྣམ་པར་གྲོལ་བའི་ལམ་གྱིས་ཁྱབ་པར་ཐལ། དེའི་ཕྱིར། འདོད་མི་ནུས་པར་འདྲ་སྟེ། རྣམ་པར་གྲོལ་བའི་དབང་བོ་ལ་མོས་པ་དགོས་པའི་ཕྱིར་ཏེ། དེ་ཉིད་ལས། མོས་པ་འདུས་བྱས་ཡན་ལག་ནི། །དེ་ཡིན་དེ་ཉིད་རྣམ་གྲོལ་གཉིས། །ཞེས་བྱུང་བའི་ཕྱིར་ཟེར། གཞན་ཡང་དེར་མོས་པས་ཁྱབ་པར་མཆིམས་ཊཱིཀ་ལས། རྣམ་པར་གྲོལ་བ་ལ་དེར་ངེས་པ་མི་སློབ་པའི་མོས་པ་ནི་རྣམ་གྲོལ་འདུས་བྱས་ཡིན་ལ། ཞེས་དང་། རྣམ་པར་གྲོལ་པའི་དབང་བོ་ནི་དགྲ་བཅོམ་པའི་རྒྱུད་ཀྱི་མོས་པ་ཡིན་པར་ཊཱིཀ་དེ་ལས་སྔར་གསུངས་སོ། །དེས་ན་དེ་ལ་མོས་པས་ཁྱབ་པར་འཐད་དམ་སྙམ་ན། ཨ་ཁུ་ཚང་ནས་རང་ལུགས་བྱས་པར་འདྲའང་གཞུང་་ 586 ་

མཛོད་གནས་དྲུག་པ།གཞན་དང་བརྟག་དགོས་ཡོད་དོ། །སློབ་དཔོན་གྱིས་དེ་ལ་མོས་པས་མ་ཁྱབ་པར་འགྲེལ་བ་དེ་ཉིད་དུ་ཤིན་ཏུ་གསལ་བས་དེས་ཁུངས་གང་ལ་བྱེད་དཔྱད་དགོས་་་་་ཟེར་བ་ཡིན་ནམ་སྙམ། སློབ་དཔོན་མཆོག་གིས་མདོ་འདི་ལྟར་དྲངས་པར་མངོན་པའི་རྒྱན་འདིར་གསལ་ཏེ། དེར་དྲངས་པའི་མདོ་ལས། སྟག་གི་བྱང་ཆུབ་ཀྱི་བུ་དག་རྣམ་པར་གྲོལ་བར་ཡོངས་སུ་དག་པའི་གཙོ་བོ་གང་ཞེ་ན། འདི་དག་དགེ་སློང་འདོད་ཆགས་ལས་སེམས་འདོད་ཆགས་དང་བྲལ་ཞིང་རྣམ་པར་གྲོལ་་་་བ་ཡིན། ཞེ་སྡང་དང་གཏི་མུག་ལས་སེམས་འདོད་ཆགས་དང་བྲལ་ཞིང་རྣམ་པར་གྲོལ་བ་ཡིན་ཏེ། འདི་ལྟར་རྣམ་པར་གྲོལ་བའི་ཕུང་བོ་ཡོངས་སུ་མ་རྫོགས་ཡོངས་སུ་རྫོགས་པར་བྱེད་པའམ། ཡོངས་སུ་རྫོགས་པ་རྗེས་སུ་འཛིན་པར་བྱེད་པ་འདུན་པ་དང་བརྩོན་འགྲུས་གང་ཡིན་པ་ཞེས་གསུངས་པའི་ཕྱིར་རོ། །ཞེས་གསུངས་པ་དེ་ཁོ་ནར་སྣང་ངོ་ཞེ་ན། ཁ་ཅིག དེ་འདྲའི་མདོ་དེ་བྱེ་སྨྲས་ཀྱང་འདོད་དམ་སྙམ་པས་དཔྱད་ཟེར་རོ། །མི་སློབ་སེམས་མ་འོངས་པ་སློབ་སེམས་ཟེར་བ་ལ། དེ་ཆོས་ཅན། དགྲ་བཅོམ་ཐོབ་ཁ་མའི་རྒྱུད་ལ་ཡོད་པར་ཐལ། དེའི་ཕྱིར། འདོད་ན། དགྲ་བཅོམ་ཐོབ་ཁ་མའི་རྒྱུད་ཀྱི་ལམ་དེ་མི་སློབ་སེམས་མ་འོངས་པ་ཡིན་པར་ཐལ། དེའི་ཕྱིར། འདོད་ན། དགྲ་བཅོམ་ཐོབ་ཁ་མ་དེ་མ་འོངས་པའི་དགྲ་བཅོམ་པ་ཡིན་པར་ཐལ། དེའི་ཕྱིར། འདོད་ན། མ་འོངས་པའི་སངས་རྒྱས་དང་སེམས་ཅན་གྱི་གཞི་མཐུན་ཡོད་པར་ཐལ་བ་དང་། སྐྱེ་འཕགས་ཀྱི་ཡིན་པ་ཡོད་པར་ཐལ་བ་དང་། མཆོག་དམན་གྱི་ཡིན་པ་ཡོད་པར་ཐལ་བ་སོགས་མཐའ་མེད་པར་འཕེན་ནོ་ཞེ་ན་དཔྱད་དགོས་ཞིག་ཡོད་སྙམ་ལ། དེ་མི་སློབ་སེམས་ཡིན་པ་གོ་བར་ཟད་དོ་ཞེ་ན། འོ་ན། མི་སློབ་སེམས་མ་འོངས་པ་ཆོས་ཅན། ཁྱོད་རྣམ་པར་གྲོལ་བའི་ཡེ་ཤེས་ཡིན་པར་ཐལ། མི་སློབ་སེམས་ཡིན་པའི་ཕྱིར། འདོད་ན། དེ་ཆོས་ཅན།587 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྒྲིབ་པ་ལས་གྲོལ་བའི་ཡེ་ཤེས་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན། སྒྲིབ་པ་ལས་གྲོལ་བར་འགྱུར་བའི་ལམ་མིན་པར་ཐལ། དེའི་ཕྱིར། འདོད་མི་ནུས་པར་འདྲ་སྟེ། རྩ་བར། སྒྲིབ་པ་ལས་ནི་རྣམ་གྲོལ་འགྱུར། །ཞེས་གསལ་ལོ་ཟེར་ན། ཁ་ཅིག སྒྲིབ་པ་ལས་གྲོལ་ཟིན་ན་སྒྲིབ་པ་ལས་གྲོལ་བར་འགྱུར་བས་ཁྱབ་པ་འཛིན་སྙམ་མོ་ཞེ་ན། མི་རིང་བར་མི་སློབ་སེམས་སུ་སྐྱེས་ཟིན་པ་ནི་སྒྲིབ་པ་ལས་གྲོལ་ཟིན་པ་ཡིན་ཀྱང་གྲོལ་འགྱུར་མིན་པའི་ཕྱིར་ཏེ། ཡིག་ཆར། བྱང་ཆུབ་ཇི་སྐད་བཤད་པ་མི་སློབ་པའི་སེམས་ནི་དུས་གསུམ་ལས་མ་འོངས་པ་སྐྱེ་་་་་་་བར་འགྱུར་བ་དེ་སྒྲིབ་པ་ལས་ནི་རྣམ་པར་གྲོལ་བར་འགྱུར་བ་དེ་ཡིན་། མི་སློབ་པའི་སེམས་སྐྱེས་ཟིན་པ་དང་རྣམ་པར་གྲོལ་བ་དུས་མཉམ་ཡིན་པའི་ཕྱིར། ཞེས་དང་། རང་འགྲེལ་སོགས་དང་ཡང་དེ་མཚུངས་སོ་ཞེ་ན། རྟོགས་ལྡན་ཆེན་པོ་ན་རེ། དེའང་དཀའ་སྟེ། མི་སློབ་སེམས་སྐྱེ་འགྱུར་མ་འོངས་པ་དེ་མི་སློབ་སེམས་མིན་པར་དཀའ་ལ་དེ་མི་སློབ་སེམས་སུ་ཁས་ལཱིན་ན་དེའང་སྒྲིབ་པ་ལས་མ་གྲོལ་་་བའང་ཆེས་དཀའ་སྟེ། དགྲ་བཅོམ་པ་ལ་དེ་ལས་མ་གྲོལ་བ་གཅིག་མི་སྲིད་པའི་ཕྱིར་ཟེར་རོ། །ཁ་ཅིག སྒྲིབ་པ་ལས་གྲོལ་དགོས་ཀྱི་མི་སློབ་སེམས་འོས་མེད་ཀྱིས་འགྲུབ་པོ་ཟེར་ན། སྒྲིབ་པ་ལས་མ་གྲོལ་བའི་དགྲ་བཅོམ་པ་གཅིག་འོས་མེད་ཀྱིས་ཁས་ལེན་དགོས་པར་ཐལ། དེའི་ཕྱིར། འདོད་ན། དེ་འདྲའི་དགྲ་བཅོམ་པ་དེ་ཆོས་ཅན། དགྲ་བཅོམ་པ་མིན་པར་ཐལ། སྒྲིབ་པ་ལས་མ་གྲོལ་ཚུལ་དེའི་ཕྱིར་ན་ལན་དཀའོ། །ཁ་ཅིག སྒྲིབ་པ་ལས་གྲོལ་བྱེད་ཡིན་ན་ད་ལྟ་བ་ཡིན་པས་ཁྱབ་པ་ལ། ཁ་ཅིག བར་ཆད་མེད་ལམ་ལ་མ་འོངས་པ་མེད་པར་ཐལ། ཞེ་འདོད་དེའི་ཕྱིར། འདོད་དཀའ་སྟེ། མཐོང་བའི་ལམ་ལ་བཟོད་པ་དང་། ཤེས་པ་ཇི་ལྟར་སྐྱེས་པ་རྣམས། །མ་འོངས་པ་ཐོབ་དེ་ཉིད་ལ། །ཞེས་སོ་ཞེ་ན། འོ་ན་མ་འོངས་པའི་བར་ཆད་མེད་ལམ་གང་ཟག་སུའི་རྒྱུད་དག་ལ་ཡོད་དཔྱད་དགོས་པར་སྣང་་་ 588 ་

མཛོད་གནས་དྲུག་པ།ངོ་། །བྱང་ཕྱོགས་སོ་བདུན་ལས་སྡེ་ཚན་ཐ་མ་གཉིས་མ་གཏོགས་པ་ལ་འདོད་་་སེམས་དང་སྲིད་རྩེའི་སེམས་ཡོད་པར་འདོད་དགོས་སམ་སྟེ། མ་གཏོགས་འདོད་ཁམས་སྲིད་རྩེ་ན། །ཞེས་གསུངས་པ་དོན་རྒྱ་ཆེ་བའི་ཕྱིར་ཞེ་ན། འོ་ན། སྲིད་རྩེའི་སས་བསྡུས་ཀྱི་དཔྱོད་པ་ཡོད་པར་ཐལ། དེའི་སས་བསྡུས་ཀྱི་རྫུ་འཕྲུལ་གྱི་རྐང་བ་བཞི་ཡོད་པའི་ཕྱིར་ན་ཞིབ་དཔྱོད་མཛད་དགོས་སོ། །ཁ་ཅིག ཕྱིར་མི་འོང་ཡིན་ན་དངོས་གཞི་ཐོབ་པས་ཁྱབ་ཟེར་ན། རིམ་གྱིས་པའི་ཕྱིར་མི་འོང་གི་འབྲས་བུ་ཐོབ་མ་ཐག་པའི་དབང་རྟུལ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། རྩ་བར། ས་གསུམ་རྒྱལ་ལ་བསམ་གཏན་རྣམས། །ཉེར་བསྡོགས་ལས་མཐའི་རྣམ་གྲོལ་ལམ། །ཞེས་པས་ཀྱང་ངོ་། །ཡང་ན་དེས་བྱང་ཆུབ་ཀྱི་ཡན་ལག་བདུན་མ་ཐོབ་པར་བཤད་དེ། དེས་དགའ་བ་བྱང་ཆུབ་ཀྱི་ཡན་ལག་མ་ཐོབ་པའི་ཕྱིར། དེར་ཐལ། དེའི་དངོས་གཞི་ཟག་མེད་མ་ཐོབ་པའི་ཕྱིར། ཁྱབ་སྟེ། དགའ་བ་བསམ་གཏན་གཉིས་ན་ཡོད་པས་ངེས་ཚིག་གིས་སོ་ཟེར་བ་ལ་འདྲ་མིན་རེ་ཡོད་ཀྱང་དཔྱད་ཆོག་གོ། ཁོ་ན་རེ། དེས་དངོས་གཞི་མ་ཐོབ་པ་ཟེར་བ་འཐད་པར་མི་འཛིན་ཏེ། བཤད་པའི་ལྷག་མ་ལ་བརྒྱད་ཐོབ་ཅེས་པས་དེ་བརྒྱད་ལས་ཐོབ་ཚུལ་དང་འགལ་བར་བདུན་པ་ལས་རིགས་་་་་་པའི་ཕྱིར་ཟེར་བ་ལ་འོག་ཏུ་སྤྲོ་ངེས་སོ། །ཁ་ཅིག་ན་རེ། བྱང་ཕྱོགས་སོ་བདུན་ལ་དགེ་བས་ཁྱབ་པར་ཐལ། བྱང་ཆུབ་དེ་དང་མཐུན་ཉིད་ཕྱིར། །ཞེས་གསུངས་པའི་ཕྱིར་ན་ཁ་ཅིག་མ་ཁྱབ་སྟེ། དེ་ནི་སློབ་པའི་རྒྱུད་ཀྱི་དེ་སོ་བདུན་གང་རུང་ལ་བྱང་ཆུབ་ཀྱི་རྒྱུར་དགོས་པར་བསྟན་ཙམ་ཡིན་པའི་ཕྱིར། སྤྱིར་དེ་གང་རུང་ལ་དགེ་བས་ཁྱབ་པ་མེད་པར་སྔར་སྤྲོས་པ་བཞིན་ལུས་དྲན་ཉེའི་ངོ་བོར་གྱུར་བའི་་་་མིག་རྣའི་མངོན་ཤེས་ཡོད་པར་སྔར་སྨོས་བཞིན། དང་བོ་རྫུ་འཕྲུལ་རྣ་བ་མིག །་ 589 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅེས་སོ་ཟེར་ན། གོང་དུ་དཔྱད་ཟིན་ཏོ། །ཉོན་མོངས་མངོན་གྱུར་བ་དང་དེའི་དངོས་གཉེན་རྣམས་ཅིག་ཅར་དུ་རྒྱུད་ལ་ལྡན་པ་ཡོད་དམ་མེད་ཅེ་ན། ཁ་ཅིགདེ་ཡོད་པར་སེམས་ཏེ། སྐབས་འདིར་འགག་འགྱུར་གྱིས་སྤོང་ཚུལ་འདོད་དགོས་པའི་ཕྱིར་ན། ཁ་ཅིག ཕྱི་མ་ལྟར་དེ་མངོན་གྱུར་དུ་རྒྱུད་ལ་མི་ལྡན་པར་འདྲ་སྟེ།གཞན་དུ་ན་དེ་གཉིས་ནུས་མཚུངས་སུ་རྒྱུད་གཅིག་ལ་ཐལ་བས་དངོས་གཉེན་་་་་་དེས་སྒྲིབ་པ་དེ་འགོག་མི་ནུས་པར་འགྱུར་རོ་ཞེ་ན་དཔྱད་པར་བྱ་དགོས་ཟེར།དགེ་བའི་གཟུགས་དང་མི་དགེ་བའི་གཟུགས་སོགས་ལ་བརྟག་དགོས་ཆེ་ཞིང་་་་་་་གཞན་དག་གིས་དགེ་མི་དགེ་མངོན་གྱུར་དུ་རྒྱུད་གཅིག་ལ་ལྡན་ཞིང་མངོན་གྱུར་་དུ་ཡོད་མི་དགོས་སྙམ་ན་དཔྱད། ཁ་ཅིག ཟད་མི་སྐྱེ་བའི་ངོ་བོར་གྱུར་བའི་ཤེས་རབ་དེ་ལྟ་བ་ཟེར་དགོས་སམ་སྟེ། དེ་ཡུལ་རྟོགས་པའི་བདག་ཉིད་ཡིན་པའི་ཕྱིར།ཁྱབ་སྟེ། ཡུལ་རྟོགས་པའི་ངོ་བོ་ཡིན་པའི་ཕྱིར་ཞེས་ཟེར་ན་རྒྱས་པར་བདུན་པ་རུ་འཆད་པར་འགྱུར། །སྨྲས་པ།རྒྱལ་བསྟན་རིན་ཆེན་སྒྲོན་མེ་མཇལ་བའི་སྐལ་བ་འདིར། །བླ་མ་ལྷག་པའི་ལྷ་ཡི་འོད་ཟེར་ཕྱོགས་བརྒྱར་འཕྲོས། །དེ་ལ་བསྟེན་ནས་དོགས་གཅོད་བྱེད་པའི་སྐལ་ཐོབ་འདིས། །བློ་གསལ་མངོན་པར་འཇུག་པའི་སྒོ་ཆེན་ལྷམ་མེར་ཤོག །ཅེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་དྲུག་པའི་སྐོར་་་་་་་བཤད་པའོ། །590 ་

༄། །ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བདུན་པ་བཞུགས་སོ། །གྲངས་མཐའ་མེད་པའི་ཤེས་བྱའི་ཕུང་བོའི་ཚོགས། །བློ་གྲོས་རབ་ཏུ་བཞད་པའི་དྲིན་ཅན་རྗེ། །བསྲེ་བསླད་མེད་པར་བསྟན་པའི་ཁུར་ཆེན་བླངས། །ཚུལ་རྣམས་མཁས་མང་དག་གི་གཙུག་གི་ནོར། །ལུང་རིགས་ནོར་བུའི་ཆུ་ཤེལ་རིན་ཆེན་ཁམས་ལས་བྱུང་། །དམ་པའི་ཆོས་མངོན་མཛོད་གཏེར་ཆུ་རྒྱུན་གངས་ལས་གྲུབ། །ལྷ་ཡི་དགའ་ཚལ་ལེགས་བཤད་དམ་པའི་མཆོག་འདི་ལས། །དཔག་བསམ་ཡོངས་འདུས་ལོངས་སུ་སྤྱོད་པའི་དགའ་་་་སྟོན་འཕེལ། །དེ་ཡང་རྩ་བར། དྲི་མེད་བཟོད་རྣམས་ཤེས་པ་མིན། །ཟད་དང་མི་སྐྱེའི་བློ་ལྟ་མིན། །དེ་ལས་གཞན་འཕགས་བློ་གཉིས་ཀ །གཞན་ཤེས་དྲུག་ནི་ལྟ་བའང་ཡིན། །ཞེས་པའི་དོན་ལ་བརྟག་མཁན་མང་བོས་སྣ་ཚོགས་དཔྱད་པ་ན། ཁ་ཅིག་ན་རེ། གཞུང་འདིའི་སྐབས་ནས་བསྟན་པའི་དྲི་མེད་བཟོད་པ་ཡིན་ན་དེའི་སྐབས་ནས་བསྟན་པའི་ཤེས་པ་མིན་པ་ཞིག་ཐོབ་ཀྱང་དྲི་མེད་བཟོད་པ་བརྒྱད་པོ་591 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གང་རུང་ལ་དེའི་ཤེས་པ་མིན་པ་ཐག་ཆོད་པར་དཀའ་སྟེ། ལམ་རྗེས་བཟོད་དེ་དེའི་ཤེས་པར་བཞག་ཆོག་པར་སྣང་བའི་ཕྱིར། དེར་ཐལ། དེས་ཐེ་ཚོམ་ཅི་རིགས་སྤངས་པའི་ཕྱིར། མ་གྲུབ་ན། ལམ་ཆོས་བཟོད་ཆོས་ཅན། ཁྱོད་ཀྱིས་ཐེ་ཚོམ་ཅི་རིགས་སྤངས་པར་ཐལ། སྡུག་ཀུན་གྱི་ཐེ་ཚོམ་སྤངས་པའི་ཕྱིར། དེར་ཐལ། དེ་རྒྱུད་ལྡན་དེས་སྤངས་ཚུལ་གྱིས་རིགས་པའི་ཕྱིར་ན། ཁ་ཅིག དེས་ཐེ་ཚོམ་ཅི་རིགས་སྤངས་ཀྱང་དེ་དེའི་ཤེས་པ་ཡིན་མི་དགོས་སྙམ་ན། དེ་དགོས་པར་ལུང་རིགས་དག་གི་དགོངས་པ་མཆོག་ཏུ་གནས་པའི་ཕྱིར་ཏེ། ཡིག་ཆར། དྲི་མེད་བཟོད་པ་བརྒྱད་ཀྱི་ཤེས་རབ་རྣམས་ནི། བཟོད་ཤེས་གཉིས་ཀྱི་ཤེས་པ་མ་ཡིན་ཏེ། ནས། ཐེ་ཚོམ་སྤངས་པའི་ངེས་པའི་ངོ་བོར་མ་སྐྱེས་པའི་ཕྱིར། ཞེས་སོ་ཞེ་ན། ཁ་ཅིག དེ་ནི་དོགས་སློང་ཟད་མེད་ཀྱི་གནས་སུ་གྲུབ་པར་འདི་ལྟར་ཏེ་སྡུག་བསྔལ་ཆོས་ཤེས་ཀྱིས་སྤངས་པས་དེ་ཤེས་པ་བཞག་ན་དེས་ཐེ་ཚོམ་ཅི་རིགས་སྤངས་པས་ཡིན་ནམ་ཞེ་ན། དེས་ཐེ་ཚོམ་ཅི་རིགས་སྤངས་པས་ཡིན་པར་གོ་སླ་བས་དེ་འདྲེན་བྱེད་ཀྱི་བར་ཆད་མེད་ལམ་གྱིས་འདོད་པའི་སྡུག་བསྔལ་མཐོང་་་་་་སྤང་གི་ཐེ་ཚོམ་དངོས་གཉེན་གྱི་སྤོང་བས་དེར་དེའི་ཤེས་པར་བཞག་པར་འདྲའོ་་ཞེ་ན། ཁོ་ན་རེ། དེའི་ཤེས་པ་ཡིན་པ་དེ་ལྟར་དགོས་ཟེར་བ་ནི་འདོད་དཀའ་སྟེ།གཞན་དུ་ན་ཤེས་པ་བཅུ་གར་དེར་འགྱུར་དགོས་པ་ལ། འོ་ན་ཀུན་རྫོབ་ཤེས་པ་དང་སེམས་ཤེས་ལའང་དེ་ལྟར་ཁྱབ་པ་འཛིན་རིགས་པར་ཐལ། དེ་བཅུ་དེའི་ཤེས་པ་མིན་ཟེར་དོན་མེད་པའི་ཕྱིར་ཏེ། དེའི་ཤེས་པ་ལ་ཤེས་པ་བཅུ་གར་མི་འཛིན་པ་སུ་ཞིག་ཡིན་ཞེ་ན་དཔྱད་པར་བྱ་བ་འདུག་གོ།ཡང་ན། ཆགས་བྲལ་སྔོན་སོང་གི་རྒྱུད་ཀྱི་སྡུག་བསྔལ་ཆོས་བཟོད་དང་ཆོས་ཤེས་གཉིས་དེའི་ཤེས་པ་ཡིན་མིན་ལ་ཁྱད་གང་ཡང་མེད་པར་ཐལ། ཐེ་ཚོམ་སྤངས་པ་ལ་ཁྱད་མེད་པ་གང་ཞིག་གཞན་ཁྱད་འབྱེད་བྱེད་གང་ཡང་མེད་པའི་་་་་592 ་

མཛོད་གནས་བདུན་པ།ཕྱིར། དེས་ན་ཆགས་བྲལ་སྔོན་སོང་གི་སྡུག་བསྔལ་ཆོས་བཟོད་དེ་བཟོད་ཤེས་གཉིས་ཀྱི་བཟོད་པ་དང་ཤེས་པ་གཉིས་ཀྱི་གཞི་མཐུན་འོས་མེད་ཀྱིས་རིགས་པའི་་ཕྱིར་ན་མ་གྲུབ་པ་ཟེར་དགོས་ཤིང་དེ་གཉིས་ལ་ཁྱད་ཕྱེ་ཚུལ་ཅུང་ཞིག་དཀའ་་་་་་་བས་སྤྲོ་དགོས་སོ། །ཁ་ཅིག དེ་འདྲའི་བཟོད་པ་ལ་དེའི་ཤེས་པ་ཡིན་མིན་གྱི་དོགས་པ་རྟོགས་ལྡན་ལ་འབྱུང་མི་སྲིད་པའི་ཕྱིར། དེར་ཐལ། རང་འགྲེལ་ལས།བཟོད་པ་རྣམས་ལྟ་བ་ཡིན་གྱི་ཤེས་པ་མ་ཡིན་པ་དེ་བཞིན་དུ། ཞེས་གསུངས་པ་དང་། དེ་བཞིན་དུ་འགྲེལ་བ་མང་བོའི་དགོངས་པ་དབྱངས་གཅིག་གོ་ཞེ་ནའོ། །འགྲེལ་བཤད་པ་ཁ་ཅིག་ན་རེ། དྲི་མེད་བཟོད་རྣམས་ཤེས་པ་མིན། །ཞེས་པའི་ཤེས་པའི་དོན་ལ་རང་ཡུལ་ཐེ་ཚོམ་སྤངས་པ་དང་ཐེ་ཚོམ་མེད་པ་གང་རུང་གིས་་་བསྡུས་པའི་ཆ་ནས་བཞག་པའི་བློ་དེ་དེ་ཡིན་པའི་ཕྱིར་ཟེར་ན། ཁོ་ན་རེ། དེའང་སྔར་ལྟར་འཕེན་ཚུལ་ལས་མ་འདས་པ་ཡིན་ཏེ། བཟོད་པ་བརྒྱད་ཀ་ལ་ཐེ་ཚོམ་མེད་པར་ངེས་པ་ཡིན་པའི་ཕྱིར་ཏེ། བར་ཆད་མེད་ལམ་ལ་ཐེ་ཚོམ་ཡོད་པ་སུས་ཀྱང་མི་བྱེད་པར་གོ་སླ་བས་སོ་ཞེ་ན། གཞན་ཡང་། རིགས་པས་སྐྱོན་འཕེན་ཚུལ་མང་བས་སོ། །ཁོ་ན་རེ། མཐོང་ལམ་བཟོད་པ་བརྒྱད་ཀྱི་ཤེས་རབ་ལ་ལྟ་བའི་དོན་ཚང་ཞིང་ཤེས་པའི་དོན་མེད་པར་འདྲ་སྟེ། དེའི་ལྟ་བ་ནི། རང་གི་ཡུལ་དེ་ལ་བརྟག་དཔྱད་ཀྱིས་ངེས་པར་རྟོག་ཅིང་དམིགས་རྣམ་འཚོལ་བའི་རིགས་ཅན་་་་ཡིན་པས་འཇོག་དགོས་ཏེ། དེ་མིན་ན་དེའི་ལྟ་བའི་དོན་གང་ལས་ཀྱང་མི་རྙེད་པའི་ཕྱིར་ན། ཁོ་ན་རེ། དེ་ལྟར་ན་ཟད་མི་སྐྱེ་བའི་ཤེས་རབ་དེ་ལྟ་བ་ཡིན་པར་འཐད་དམ་སྙམ་སྟེ། དེའི་ལྟ་བའི་དོན་ཡོངས་སུ་ངེས་པའི་ཕྱིར་ན། མ་གྲུབ་པར་འདི་ལྟར་ངེས་ཏེ། ཟད་དང་མི་སྐྱེའི་བློ་ལྟ་མིན། །ཞེས་སོ། །ཁོ་ན་རེ། དེས་ན་དེའི་ལྟ་བའི་དོན་གང་ལྟར་ངོས་འཛིན་ཞེ་ན་དཔྱད་པར་གྱིས། འདིའི་ལྟ་བ་དང་ཤེས་པ་གཉིས་ཀྱི་ཡིན་པ་ཡོད་དམ་མེད། ཁ་ཅིག དེ་ཡོད་པར་མངོན་ཏེ། ཟད་593 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མི་སྐྱེ་བའི་ཤེས་རབ་མ་ཡིན་པའི་ཟག་མེད་ཀྱི་ཤེས་རབ་སོགས་དེ་གཉིས་ཀ་ཡིན་་་པར་བཤད་སླ་བའི་ཕྱིར། ཡང་ན། དེའི་ཤེས་པའི་དོན་གཞུང་ཆེན་མོ་དང་འབྲལ་ནས་བློ་ལྡན་དག་གིས་དཔྱད་དགོས་སོ། །ཁ་ཅིག ཟད་མི་སྐྱེ་བའི་ཤེས་པ་ལ་དེའི་ལྟ་བ་ཡོད་པར་ཐལ། རང་གི་ཡུལ་ལ་བརྟགས་ནས་དམིགས་རྣམ་འཚོལ་བ་ཡོད་པའི་ཕྱིར། ཁྱབ་པ་ལྟ་བའི་གོ་དོན་ལས་རིགས་པའི་ཕྱིར་ཟེར་ན། དེ་མི་འཐད་པར་ངེས་ཏེ། ཟད་དང་མི་སྐྱེའི་བློ་ལྟ་མིན། །ཞེས་སོ། །དེས་ན་སློབ་མི་སློབ་ཀྱི་ལྟ་བ་ལ་ཡང་དག་པའི་ལྟ་བ་ཡོད་མེད་དཔྱད་རྒྱུ་ཞིག་སྣང་ངོ་། །བདེན་བཞིའི་ཤེས་པ་བཞི་བོ་གང་རུང་ལ་སྟོང་བདག་མེད་གཉིས་མངོན་སུམ་དུ་རྟོགས་པ་ཡོད་ཟེར་ན། ཁོ་ན་རེ། དེ་མི་འཐད་པར་ཐལ། དེ་སྡུག་བསྔལ་ཤེས་པ་ལ་མེད་པ་གང་ཞིག གཞན་གང་ལ་ཡང་མེད་པའི་ཕྱིར་ན། དང་བོ་མ་གྲུབ་ཟེར་ན། སྡུག་བསྔལ་ཤེས་པ་ཆོས་ཅན། སྟོང་བདག་མེད་གཉིས་མངོན་སུམ་དུ་རྟོགས་པའི་ལམ་ཡིན་པར་ཐལ། དེའི་ཕྱིར། འདོད་ན། སྡུག་བསྔལ་ཤེས་པའི་ཡུལ་ལ་སྡུག་བདེན་གྱིས་མ་ཁྱབ་པར་ཐལ། དེའི་ཕྱིར། འདོད་མི་ནུས་ཏེ། ཆོས་ཤེས་བྱ་བའི་སྤྱོད་ཡུལ་ནི། །འདོད་སྡུག་བསྔལ་སོགས། །ཞེས་གསལ་ལོ་ཞེ་ན། ཁ་ཅིག སྟོང་བདག་མེད་གཉིས་སྡུག་བསྔལ་ཤེས་པའི་ཡུལ་མིན་པ་ནི་ཆེས་མི་རིགས་ཏེ། དེ་དག་ཉིད་བདེན་བྱེ་བྲག་གིས། །ཞེས་སོ་ཟེར་ན། ཁོ་ན་རེ། ཡང་ན་སྟོང་བདག་མེད་གཉིས་རྟོགས་པའི་སྡུག་བསྔལ་ཤེས་པས་སྡུག་བདེན་མངོན་་་་སུམ་དུ་རྟོགས་པ་འདོད་དགོས་པར་འགྱུར་རོ། །དེས་ན་སྡུག་བདེན་མངོན་སུམ་དུ་རྟོགས་ན་བདག་མེད་མངོན་སུམ་དུ་རྟོགས་པས་ཁྱབ་པར་འགྱུར་རོ་ཞེ་ན། ཁ་ཅིག སྡུག་བདེན་གྱི་ཁྱད་ཆོས་སྟོང་བདག་མེད་གཉིས་པོ་ཟག་བཅས་ཡིན་ནམ་ཟག་མེད་ཡིན་ཞེས་ཐག་ཆོད་པ་དཀའོ་ཟེར་ན། ལ་ལས། དེ་ཟག་བཅས་ནི་གོ་594 ་

མཛོད་གནས་བདུན་པ།བར་ཟད་དེ་གཞན་དུ་ན་སྡུག་བདེན་ལས་གང་དུའང་འགྲོ་ས་མེད་པས་སོ། །དེས་ན་ཟག་མེད་ཁོ་ནར་ངེས་སོ། །གཞན་དག་ན་རེ། དེ་ཟག་མེད་ནི་ཁས་ལེན་པར་མི་བྱ་སྟེ། དེ་ལྟར་ཁས་ལེན་ན་འགོག་ལམ་ལས་ཐལ་བ་བཟློག་ཏུ་མེད་པར་འགྱུར་རོ། །དེར་ཐལ། སྟོང་བདག་མེད་གཉིས་པོ་བདེན་བཞི་གང་རུང་དུ་ཁས་ལེན་པར་ཐལ་བས་སོ་ཟེར།ཁ་ཅིག ཤེས་པ་བཅུ་བོ་གང་རུང་ཡིན་ན་ཟག་མེད་ཡིན་པས་ཁྱབ་ཟེར་ན། ཀུན་རྫོབ་ཤེས་པ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ།མཛོད་ལས། ཤེས་པ་ཟག་བཅས་ཟག་པ་མེད། །དང་བོ་ཀུན་རྫོབ། ཅེས་གསུངས་པའི་ཕྱིར། ཁ་ཅིག དེར་དོན་ཆེའང་ཀུན་རྫོབ་ཤེས་པ་ལ་ཟག་མེད་ཡོད་པར་འདྲ་སྟེ། ལམ་བདེན་མངོན་སུམ་དུ་རྟོགས་པའི་ཀུན་རྫོབ་ཤེས་པ་ཡོད་པ་གང་ཞིག དེ་ཟག་མེད་ཀྱང་ཡིན་པའི་ཕྱིར། དང་བོ་མ་གྲུབ་ཟེར་ན། དེར་ཐལ།དེ་ལ་འགོག་བདེན་མངོན་སུམ་དུ་རྟོགས་པའི་ཀུན་རྫོབ་ཤེས་པ་ཡོད་པའི་ཕྱིར།མ་གྲུབ་ན། དེར་ཐལ། ཟག་ཟད་མངོན་ཤེས་ལ་ཟག་པ་ཟད་པ་མངོན་སུམ་དུ་རྟོགས་པའི་ཀུན་རྫོབ་ཤེས་པ་ཡོད་པའི་ཕྱིར་ཏེ། དེ་ལ་ཤེས་པ་དྲུག་ཡོད་པར་ཐམས་ཅད་ལ་གྲགས་ཆེ་བའི་ཕྱིར་ཏེ། མཛོད་ལས། ཟད་པ་དྲུག་གམ་བཅུ་ཡིན་ནོ། །ཞེས་གསལ་བར་བསྟན་ཏོ། །ཁོ་ན་རེ། ཟག་པ་ཟད་པ་མངོན་སུམ་དུ་རྟོགས་པའི་ཀུན་རྫོབ་ཤེས་པ་དེ་ཟག་མེད་ཡིན་པར་འདྲ་སྟེ། དེ་ཟག་བཅས་སུ་གང་གིས་ཀྱང་སྒྲུབ་མི་ནུས་པའི་ཕྱིར། ཁོ་ན་རེ། དེ་སྒྲུབ་ནུས་པར་ཐལ། གོང་དུ་དྲངས་མ་ཐག་པའི་རྩ་བ་དེས་སྒྲུབ་སླའོ་ཞེ་ན། དེའང་དཀའ་སྟེ། ཟག་ཟད་མངོན་ཤེས་ཀྱི་ངོ་བོར་གྱུར་པའི་ཀུན་རྫོབ་ཤེས་པ་ཡོད་པར་གཞུང་གི་དགོངས་པ་ཡིན་ལ་དེ་ལྟར་ན་ཟག་པ་ཟད་པ་མངོན་སུམ་དུ་རྟོགས་པའི་ཀུན་རྫོབ་ཤེས་པ་་་་་་ཡོད་པར་འོས་མེད་ཀྱིས་འགྲུབ་ལ་དེ་འགོག་བདེན་མངོན་སུམ་དུ་རྟོགས་པའི་་་་་་་ 595 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཤེས་པ་ཡིན་བཞིན་དུ་ཟག་བཅས་སུ་ཇི་ལྟར་སྒྲུབ་ཅེ་ན་ཁོ་ན་རེ། དེ་ནི་ཟག་བཅས་སུ་གང་ནས་ཀྱང་མི་གོ་བར་སྙམ་སྟེ། དེ་ལ་ཟག་བཅས་ཀྱི་གོ་དོན་མེད་ལ་ཟག་མེད་ཀྱི་གོ་དོན་ཚང་བའི་ཕྱིར་ན་དཔྱད།ཡིག་ཆར། བཟོད་པ་དང་ཟད་དང་མི་སྐྱེ་ཤེས་པ་དག་ལས་གཞན་པའི་སྡུག་བསྔལ་ཆོས་ཤེས་སོགས་བརྒྱད་ཀྱི་ཤེས་རབ་ཆོས་ཅན། བཟོད་ཤེས་ཀྱི་ཤེས་པ་དང་ལྟ་བ་གཉིས་ཀ་ཡིན་ཏེ། རང་གི་ཡུལ་དེ་ལ་ཐེ་ཚོམ་སྤངས་པས་ངེས་པའི་ངོ་བོ་དང་། ཉེ་བར་རྟོག་པའི་ངོ་བོ་ཡིན་པའི་ཕྱིར། ཞེས་པ་ལ། ཁ་ཅིག ཟད་མི་སྐྱེ་བ་ལས་གཞན་པའི་ཤེས་པ་བརྒྱད་པོ་གང་རུང་ལ་བཟོད་ཤེས་གཉིས་ལས་་་་ཤེས་པ་དང་ལྟ་བ་གཉིས་ཀར་ཁས་ལེན་པ་ལ་ཉེས་པ་གང་ཡང་མེད་པར་ཐལ།ཡིག་ཆའི་སྒྲུབ་ཚུལ་སོགས་དེའི་ཕྱིར། འདོད་ན། ཀུན་རྫོབ་ཤེས་པ་ལའང་དེར་འདོད་དགོས་པར་ཐལ། དེའི་ཕྱིར། འདོད་ན། ཀུན་རྫོབ་ཤེས་པ་ཡིན་ན་རང་གི་ཡུལ་དེ་ལ་ཐེ་ཚོམ་སྤངས་པས་ངེས་པ་མཐའ་གཅིག་ཏུ་གྲུབ་པར་ཐལ། དེའི་ཕྱིར། འདོད་ན། རང་གི་ཡུལ་དེ་ལ་ཐེ་ཚོམ་མི་སྤོང་བའི་ཀུན་རྫོབ་ཤེས་པ་གཅིག་མེད་པར་ཐལ། ཀུན་རྫོབ་ཤེས་པ་ཡིན་ན་རང་གི་ཡུལ་དེ་ལ་ཐེ་ཚོམ་སྤངས་པས་ཁྱབ་པའི་ཕྱིར། ཁྱབ་པ་ཁས་ཟེར་བ་སྣང་ངོ་། །འདོད་ན། ཀུན་རྫོབ་ཤེས་པ་རྒྱུད་ལྡན་ལ་འཕགས་པས་ཁྱབ་པར་ཐལ། དམ་བཅའ་དེའི་ཕྱིར། ཁ་ཅིག རང་གི་ཡུལ་དེ་ལ་ཐེ་ཚོམ་སྤངས་པའི་སོ་སྐྱེས་ཡོད་པས་ཐེ་ཚོམ་ཅི་རིགས་སྤངས་པའི་་་གང་ཟག་ལ་འཕགས་པས་ཁྱབ་པ་གང་ནས་ཀྱང་མི་འཛིན་པའི་ཕྱིར། དོན་བསྡུས་ན་ཤེས་བཅུའི་ནང་ཚན་གྱི་ཀུན་རྫོབ་ཤེས་པ་དེ་དགེ་སེམས་མེད་པའི་རྒྱུད་དག་ལ་མེད་པར་ཁས་ལེན་པར་འགྱུར་རོ་ཞེ་ན། གཞན་དག་ན་རེ། བཤད་ཚུལ་དེ་དག་ཡིན་པར་མི་འགྱུར་མིན་པར་འགྱུར་བ་ཟད་དེ། ཀུན་རྫོབ་ཤེས་པ་ལ་ཉོན་མོངས་ཀྱང་ཡོད་པའི་ཕྱིར། རྟགས་མ་གྲུབ་ན། ཡིག་ཆར། འཇིག་ལྟ་མཐར་་ 596 ་

མཛོད་གནས་བདུན་པ།ལྟ་ལོག་ལྟ་མཆོག་འཛིན་གྱི་ལྟ་བ་གཉིས་དང་འཇིག་རྟེན་པའི་ཡང་དག་པའི་ལྟ་་་་བ་དང་དྲུག་ཆོས་ཅན། ཀུན་རྫོབ་ཤེས་པར་མ་ཟད་ལྟ་བའང་ཡིན་ཏེ་རྟོག་ཅིང་འཚོལ་བའི་ཕྱིར་ཏེ། རྩ་བར། དྲུག་ནི་ལྟ་བའང་ཡིན། ཞེས་བྱུང་བའི་ཕྱིར་ཞེ་ན།ཁ་ཅིག དེ་དག་སྤྱིར་ཀུན་རྫོབ་ཤེས་པ་ཡིན་པའི་དོན་ཟེར་ན། སྐབས་བོར་བའི་དོན་ཁོ་ནར་འགྱུར་རོ་ཟེར།གཞན་ཡང་སེམས་ཤེས་ལའང་རང་གི་ཡུལ་དེ་ལ་ཐེ་ཚོམ་སྤངས་པས་་་་་་་ཁྱབ་པའང་འཛིན་དཀའ་སྟེ། དེ་ཐོབ་པའི་གང་ཟག་ཡིན་ན་ཟད་མི་སྐྱེ་བ་ལ་ཐེ་ཚོམ་སྤངས་པས་ཁྱབ་པ་སུས་ཀྱང་འཚོལ་མི་ནུས་སོ་ཟེར་བའང་བརྟག་པར་་་་་་་་་མཛོད། ཁ་ཅིག ཀུན་རྫོབ་ཤེས་པ་ལ་དགེ་བས་ཁྱབ་པར་འདྲ་སྟེ། གོང་དུ་དྲངས་པའི་ཡིག་ཆར་བཟོད་པ་དང་ཟད་དང་མི་སྐྱེ་ཤེས་པ་དག་ལས་གཞན་པའི་སྡུག་བསྔལ་ཆོས་ཤེས་སོགས་བརྒྱད་ཀྱི་ཤེས་རབ་ཆོས་ཅན། བཟོད་ཤེས་ཀྱི་ཤེས་པ་དང་ལྟ་བ་གཉིས་ཀ་ཡིན་ཏེ། རང་གི་ཡུལ་དེ་ལ་ཐེ་ཚོམ་སྤངས་པས་ངེས་པའི་ངོ་བོ་དང་། ཉེ་བར་རྟོག་པའི་ངོ་བོ་ཡིན་པའི་ཕྱིར། ཞེས་གསལ་བར་མཛད་ལ།ཁོ་ན་རེ། དེ་ལྟར་ཁྱབ་པར་བརྟག་ན་དགེ་བས་ཁྱབ་པ་རིགས་པའི་ཕྱིར་རོ། །ཁོ་ན་རེ། ཀུན་རྫོབ་ཤེས་པ་ལ་དགེ་བས་ཁྱབ་པ་ནི་ཀུན་མཁྱེན་མཆོག་གི་དགོངས་པ་མི་འགྲོ་བ་ཡིན་སྙམ་སྟེ། དེ་ཉིད་ལས། ཀུན་རྫོབ་ཤེས་པ་ལ་དགེ་མི་དགེ་ལུང་མ་བསྟན་དུ་མ་ཡོད་པས། ཞེས་གསལ་བར་མཛད་ཚུལ་ཅི་ཡིན་བརྟག་དགོས་སོ།།ཁ་ཅིག འོག་མའི་སེམས་ཤེས་ཀྱིས་གོང་མའི་སེམས་ཤེས་པ་མེད་ཟེར་ན།འགྲེལ་བཤད་པ་ཆེན་པོ་བ་ན་རེ། དེ་མི་འཐད་པར་ཐལ། བསམ་གཏན་དང་བོའི་སེམས་ཤེས་ཀྱིས་གཉིས་པའི་སེམས་ཤེས་པ་ཡོད་པའི་ཕྱིར་ཏེ། སྤྱོད་ཡུལ་ཟག་བཅས་གོང་མ་མིན་ཞེས་པས་ཟག་མེད་དེ་དམིགས་པ་དང་ཤེས་པ་ཡོད་པར་ཤེས་པའི་ཕྱིར་ཟེར། དེ་མིན་དང་བོའི་སེམས་ཤེས་ཀྱིས་གཉིས་པའི་སེམས་ཟག་597 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཅས་ལ་དམིགས་པ་ཡོད་མེད་ཁ་ཅིག་བརྟག་དགོས་ཟེར་རོ། །འདོད་པ་དང་བསམ་གཏན་དང་བོ་གཉིས་སུ་བསམ་གཏན་གཉིས་པའི་སེམས་ཤེས་མངོན་དུ་་་་གྱུར་པ་བས་བསམ་གཏན་གཉིས་པའི་སེམས་ཤེས་པ་མེད་པར་ཐལ རྩ་བར།དེ་ནི་ས་དབང་གང་ཟག་འདས། །ཞེས་གསལ་ལོ་ཟེར་ན། དེ་ནི་ཁྱོད་ཀྱིས་ངོས་འཛིན་གསལ་བོ་མ་ཐོན་པར་འདྲ་སྟེ། གང་ཟག་དེའི་རྒྱུད་ཀྱི་སེམས་དེ་གཉིས་ཀ་ས་མཚུངས་པས་སྐྱོན་མེད་པར་རིགས་པའི་ཕྱིར་ཞེ་ན། མཚམས་མཚམས་སུ་སྤྲོ་ངེས་སོ། །ཁ་ཅིག སྔོན་གནས་རྗེས་དྲན་དང་སེམས་ཤེས་གཉིས་ཀྱི་ཡུལ་གྱི་ཡིན་པ་ནི་ངོས་འཛིན་པར་བྱ་དགོས་སམ་སྟེ། འདས་པའི་བསམ་གཏན་དང་བོའི་སེམས་དེ་ཡིན་པའི་ཕྱིར་ཟེར་ན། དེ་མི་འཐད་པར་ཤིན་ཏུ་རིག་སྟེ། སེམས་ཤེས་ཀྱི་ཡུལ་ལ་ད་ལྟ་བས་ཁྱབ་པར་འཛིན་རིགས་པའི་ཕྱིར། མ་གྲུབ་ན། སེམས་ཤེས་ཆོས་ཅན། ཁྱོད་ཀྱིས་ཕ་རོལ་གཞན་གྱི་སེམས་འདས་པ་ཤེས་པ་ཡོད་པར་ཐལ།དམ་བཅའ་རིགས་པའི་ཕྱིར། འདོད་མི་ནུས་ཏེ། འགྲེལ་བ་མངོན་པའི་རྒྱན་ལས།གཞན་ཡང་ཕ་རོལ་སེམས་ཤེས་ནི་གཞན་གྱི་སེམས་ད་ལྟ་བ་ཁོ་ནའི་ཡུལ་ཅན་་་་་་་ཡིན་པའི་ཕྱིར་དུས་ཞིག་པ་འདས་པ་དང་མ་སྐྱེས་པ་མ་འོངས་པའང་མི་རིག་གོ།ཅིའི་ཕྱིར་ཞེ་ན། འདས་པ་དང་མ་འོངས་པ་ཤེས་པ་ནི་རིམ་པ་ལྟར་སྔོན་གནས་རྗེས་དྲན་དང་འཆི་འཕོ་སྐྱེ་ཤེས་ཡིན་ལ་དེ་དག་ཀྱང་ཀུན་རྫོབ་ཤེས་པ་ཡིན་པའི་་་ཕྱིར་རོ། །ཞེས་གསལ་བཤད་མང་དུ་མཛད་པ་ལ། ཁོ་ན་རེ། དེ་ནི་རིགས་པས་ཀྱང་བརྟག་ཚུལ་ཡོད་དེ། ཕ་རོལ་སེམས་ཤེས་འདས་པའི་ཡུལ་ལ་ཕ་རོལ་གཞན་གྱི་སེམས་འདས་པ་འཇོག་པར་འདྲ་བའི་ཕྱིར། དེ་མིན་ན་ཕ་རོལ་སེམས་ཤེས་འདས་པས་འདས་པའི་སེམས་ལ་མི་དམིགས་པར་ཁས་འཆེ་དགོས་སམ་ཞེ་ན།ཁ་ཅིག དེ་ལ་ནི་སྐྱོན་མེད་པར་མ་ཟད་ཁྱོད་ཀྱི་སྐྱོན་ཆེན་པོའི་བ་དན་རང་གིས་་ 598 ་

མཛོད་གནས་བདུན་པ།བསྒྲེང་བར་འདྲ་སྟེ། ཕ་རོལ་སེམས་ཤེས་འདས་པ་ནི་ཡུལ་ཅན་ཙམ་ཡང་མ་ཡིན་པའི་ཕྱིར་ཏེ། དེ་འདས་པ་ནི་དེ་འགག་པ་ལ་གོ་བས་ཡུལ་ཤེས་པ་སུས་ཀྱང་མི་གཟུང་ངོ་ཟེར་ན། ཁོ་ན་རེ། དེ་ལྟར་ན་དཔྱད་པའི་གྲངས་མང་ཞིང་ཕ་རོལ་སེམས་ཤེས་ལ་མ་འོངས་པ་ཡོད་པས་དེའི་ཡུལ་ལ་གང་ངོས་འཛིན་ཟེར་ན་དཔྱད་པའི་རྣམ་གྲངས་མང་ཞིང་དེ་ནི་མཆིམས་ཊཱིཀ་དང་སྦྱར་ན་དཀའ་ས་ཡིན་པར་་་་་འདྲའོ། །གང་ཟག་གཅིག་གི་རྒྱུད་ལ་སེམས་ཤེས་པར་བྱའོ་སྙམ་པའི་སེམས་ཤེས་ཀྱི་སྦྱོར་བ་བརྩམས་ནས་སེམས་ཤེས་སྐྱེས་པ་དང་གཟུགས་མེད་ཀྱི་སེམས་མངོན་་་དུ་བྱས་པ་དུས་མཉམ་པ་ཡོད་དམ་མེད། ཡོད་ན་སེམས་ཤེས་ཀྱི་ཡུལ་ལ་གཟུགས་མེད་ཀྱི་སེམས་ཇི་ལྟར་མེད་དེ་ཡོད་པའི་ཕྱིར། དེར་ཐལ། དེ་མིན་ན་དེའི་ཡུལ་མི་རྙེད་པ་ཡིན་པའི་ཕྱིར་ཟེར་ན། ཁོ་ན་རེ། དཔྱད་ཚུལ་དེ་ལྟར་ཡོད་ཀྱང་གཟུགས་མེད་ཀྱི་སེམས་ཤིག་མངོན་དུ་བྱས་པའི་དུས་དེར་སེམས་ཤེས་ཀྱི་སྦྱོར་བ་བརྩོམ་པ་སྲིད་ཀྱང་དུས་དེར་སེམས་ཤེས་མེད་པར་འདྲ་སྟེ། གཞན་དུ་ན་གང་ཟག་གཅིག་པོ་དེས་སེམས་གཉིས་དུས་མཚུངས་སུ་མངོན་དུ་བྱས་དགོས་ཀྱང་མི་བྱེད་པར་་་་་་འདྲ་བའི—ཕྱིར་རོ་ཟེར་ན་དཔྱད། ཁ་ཅིག སེམས་ཤེས་འདས་པ་མེད་པར་ཁས་ལེན་པ་ནི་ཞིབ་ཏུ་མ་ཞུགས་པའི་རྟགས་ཡིན་ཏེ། གང་ཟག་དེའི་སྔོན་ཙམ་ལ་སྐྱེས་པའི་སེམས་ཤེས་དེ་འདས་པའི་སེམས་ཤེས་ཡིན་པར་ཤེས་སླ་བའི་ཕྱིར།ཡང་ན་མ་འོངས་པའི་སེམས་ཤེས་ཀྱང་ཡོད་པར་དེ་བས་ཀྱང་ཤེས་སླ་བར་ངེས་་་་ཏེ། སྐྱེ་དགོས་ཀྱི་སེམས་ཤེས་ནི་གོ་བར་ཤིན་ཏུ་རིག་པའི་ཕྱིར་ཏེ། དེར་ཐལ།གནད་བསྡུས་ན་ཨ་ཁུ་ཚང་གི་མཐའ་དཔྱོད་ལས། སེམས་ཤེས་ད་ལྟར་བ་ཁོ་ནའི་ཡུལ་ཅན་ཡིན་གསུངས་པ་དབང་ཤེས་ལྟར་ཡུལ་དུས་མཉམ་པ་དགོས་པའི་དོན་་་ཡིན་གྱི། འདས་མ་འོངས་སེམས་ཤེས་ཀྱི་ཡུལ་དུ་མི་འགྱུར་ན་སེམས་ཤེས་འདས་པ་དང་མ་འོངས་པའི་ཡུལ་མེད་པར་འགྱུར་རོ། །ཞེས་གསུངས་པ་ཞིབ་དཔྱོད་་ 599 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་སྙམ་མོ་ཞེ་ན། ཁོ་ན་རེ། དེའང་ཕྱོགས་ཀུན་ནས་འཐད་དཀའ་སྟེ། སེམས་ཤེས་ཀྱི་ཡུལ་ཕ་རོལ་བའི་འདས་པའི་སེམས་བཞག་ན་དེ་སྔོན་གནས་རྗེས་དྲན་དུ་འགྱུར་བས་དེས་ན་སེམས་ཤེས་ཀྱི་ཡུལ་འདས་པའི་སེམས་མེད་པར་རིག་པའི་་་་་་ཕྱིར་ཏེ། མཆིམས་ཆེན་པོས་ཀྱང་རིགས་པ་དེས་དཔྱད་དེ་བཟློག་ཏུ་མེད་པས་རི་བོ་བཞིན་དུ་གྲུབ་པོ་ཟེར།སྤྱིར་སེམས་ཤེས་ལ་མཐོང་ལམ་མེད་པར་འདྲ་འང་མཐོང་ལམ་ལ་་་་་་་་་་་དམིགས་པ་ནི་མཁས་པས་སྨྲ་རིགས་པའི་ཕྱིར། འདོད་ན། བཅུ་དྲུག་པའི་སྐབས་སེམས་ཤེས་རྙེད་མ་ཐག་པའི་རྒྱུད་ཀྱི་སེམས་ཤེས་དེས་མཐོང་ལམ་ཤེས་པ་ཡོད་་་་་དམ་སྙམ་ན་སྔར་གྱི་མཐོང་ལམ་དེ་ཤེས་པར་བྱས་ན་དེས་འདས་པ་ལ་དམིགས་་་་པ་གོ་སླ་བས་སོ། །ཁ་ཅིག ཕ་རོལ་སེམས་ཤེས་ཀྱིས་རང་རྒྱུད་ཀྱི་སེམས་སོགས་ཤེས་པར་མི་བྱེད་ལ་གཞན་རྒྱུད་ཀྱི་སེམས་ཤེས་པར་བྱ་བ་ཁོ་ནའོ། །ཞེ་ན། སྔར་གྱི་དཔྱད་ཚུལ་ལས་མ་འདས་པ་ཡིན་ཏེ་སེམས་དེ་ཤེས་པར་བྱའོ་ཞེས་སྦྱོར་བ་་་་་་་བརྩམས་ནས་དེའི་འོག་ཏུ་སེམས་ཤེས་སྐྱེ་བ་ན་སེམས་གཞན་ཞིག་མངོན་དུ་བྱས་་པ་ཡོད་དམ་སྙམ་ལ། དེས་ན་གང་ཟག་དེའི་རྒྱུད་ལ་སེམས་ཤེས་དང་དེ་མིན་པའི་བློ་གཞན་ཞིག་དང་གཉིས་མངོན་དུ་བྱས་ཀྱང་རིགས་མཚུངས་སུ་སོང་བའི་་་བློ་ཡིན་པས་སྐྱོན་དོགས་མེད་པར་འདྲ་ལ། དེའི་རྒྱུ་མཚན་ལས་རང་རྒྱུད་ཀྱི་སེམས་ལའང་སེམས་ཤེས་ཀྱིས་དམིགས་ཆོག་པར་འདྲའོ་ཟེར།གྲུབ་མཐའ་གོང་མའི་ལུགས་ལ་སེམས་ཤེས་ཀྱི་ཡུལ་ད་ལྟ་བ་དགོས་ན་་་་་་མཐོང་ལམ་བར་ཆད་མེད་ལམ་ལ་དམིགས་པའི་སེམས་ཤེས་ལ་ཚད་མ་དང་་་་་་་་་བཅད་ཤེས་གཉིས་ཡོད་དམ་ཞེ་ན། ཁ་ཅིག དེ་ཡོད་པར་མངོན་ནོ་ཟེར་བ་ལ།འོ་ན། སེམས་ཤེས་ཀྱི་ཡུལ་ལ་འདས་པ་སྒྲུབ་སླ་བ་ལ་ཉེ་བར་སོང་བ་ཡིན་ནམ་སྙམ་སྟེ། དེ་ལ་བཅད་ཤེས་ཡོད་པས་དེའི་ཡུལ་ནི་འདས་པར་གོ་དགོས་སམ་ཞེ་་ 600 ་

མཛོད་གནས་བདུན་པ།ན་དཔྱད།གོང་སྨོས་ལྟར་ཟད་པ་ཤེས་པའི་ངོ་བོར་གྱུར་པའི་ཤེས་རབ་ལ་ལྟ་བ་ཡོད་པར་འདྲ་སྟེ། ཐེ་ཚོམ་སྤངས་པའི་ངེས་པའི་བློ་དང་། ཉེ་བར་རྟོག་པའི་ངོ་བོ་སོགས་དང་བཅས་པའི་ཕྱིར་ཟེར་ན། ཁ་ཅིག དེ་ལ་མ་ཁྱབ་པར་འདོད་དོ་ཞེ་ན།དེ་ནི་འཐད་པ་མ་མཐོང་བར་ཁོ་ནར་ངེས་ཏེ། ཡིག་ཆར་ཆེས་གསལ་ལོ། །ཁོ་ན་རེ། ཟད་མི་སྐྱེ་བའི་ཤེས་རབ་དག་ཀྱང་ལྟ་བ་མིན་པར་སྤྱིའི་ལུགས་སུ་མཐུན་ཀྱང་རྟོགས་ལྡན་འགའ་ཞིག་ལ་དོགས་པ་འདི་འདྲ་བ་ཞིག་འབྱུང་བར་ངེས་ཏེ།དེ་ལ་ཡང་དག་པར་ངེས་པ་མེད་པ་མིན་པར་འདྲ་བའི་ཕྱིར། རྟགས་མ་གྲུབ་ན།དེར་ཐལ། བདེན་པ་དག་ལ་དམིགས་པའི་ཕྱིར། དེར་ཐལ། རྩ་བར། ཟད་པ་ཤེས་པ་བདེན་རྣམས་ལ། །ཡོངས་ཤེས་ལ་སོགས་ངེས་པའོ། །ཞེས་གསུངས་པའི་ཕྱིར། དེས་ན། ཟད་མི་སྐྱེ་བའི་ཤེས་པས་ཡང་དག་པར་ངེས་པ་ཡིན་པའི་ཕྱིར་ན།རྟོགས་ལྡན་འཕགས་རིགས་པ་ན་རེ། དེ་མི་འཐད་པར་ཐལ། དེ་བདེན་པའི་རྣམ་པ་ལ་མི་འཇུག་པར་ཆེན་པོ་དག་གིས་བཞེད་པ་ཡིན་པའི་ཕྱིར། མ་གྲུབ་ན།དེར་ཐལ། མཆིམས་ཆེན་པོ་ལས། ཟད་མི་སྐྱེ་ཤེས་ལྟ་བ་མིན་ཏེ། བྱ་བ་བྱར་མེད་པ་ཙམ་དུ་རྟོགས་ཀྱི་བདེན་བཞི་ལ་མི་རྟོག་པའི་ཕྱིར་དང་འབྲས་བུ་རྫོགས་ཟིན་་་་པའི་ཕྱིར། ཞེས་གསུངས་ཟེར་ན། ཟད་པ་ཤེས་པ་བདེན་རྣམ་ལ། །ཡོངས་ཤེས་ལ་སོགས་ངེས་པའོ། །ཞེས་ངེས་པར་གསུངས་པས་ཊཱིཀ་དེ་དང་རྩ་བ་གཉིས་དོན་ཤར་ནུབ་ལྟར་གནས་པ་ཡིན་ནམ་ཟེར་ན། གོང་དུ་སྨོས་པ་ལྟར་ཡིག་ཆ་དང་འགྲེལ་བ་རྣམས་ལ་ཞིབ་པར་ཞུགས་ན་གོ་སླའོ། །རྣམ་པ་བཅུ་དྲུག་ལས་གཞན་པའི་ཟག་མེད་ཡོད་དམ་མེད་ཅེ་ན། ཁ་ཅིག མེད་པར་འདྲ་སྟེ། དྲི་མེད་བཅུ་དྲུག་གཞན་རྣམ་མེད། །ཅེས་སོ་ཟེར་ན།སྡུག་བསྔལ་ཤེས་པར་བྱ་སྟེ་ཤེས་པར་བྱར་མེད་ཅེས་པའི་རྣམ་ཅན་གྱི་ཟག་མེད་་་་་ 601 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡོད་མེད་ཅེས་ངོས་འཛིན་དཀའ་བར་ཐལ། ཁྱོད་ཀྱི་ཞེ་འདོད་དེའི་ཕྱིར། ཁ་ཅིག སེམས་ཤེས་ལ་གང་ཟག་འདས་པ་དང་ས་འདས་པ་དབང་བོ་འདས་པ་སོགས་ལ་དམིགས་པ་ཡོད་པར་འདྲ་སྟེ། སངས་རྒྱས་ཀྱི་བྱིན་གྱིས་བརླབ་སྟེ་དམིགས་པ་ཡོད་པའི་ཕྱིར། མ་གྲུབ་ན། སངས་རྒྱས་ཀྱིས་དེ་ལྟ་བུ་ལའང་བྱིན་རླབས་འཇུག་མི་ནུས་ན་དེ་ལ་ནུས་མཐུ་ཆེས་ཆུང་བར་ཁས་ལེན་སྨྲ་དགོས་སོ། །ཡང་ན། སངས་རྒྱས་ཀྱི་ཕ་རོལ་སེམས་ཤེས་ཀྱིས་འདས་པའི་དབང་བོ་དང་གང་ཟག་ས་སོགས་ལ་དམིགས་པ་མིན་ན་དེ་སོ་སྐྱེས་ཀྱི་སེམས་ཤེས་དང་ཁྱད་མེད་་་་་་་པར་ཐལ་བ་དང་། གྲངས་མེད་གསུམ་གྱི་ཚོགས་རྫོགས་ཏེ་ལམ་མཐར་ཕྱིན་པ་དོན་མེད་པར་ཐལ་བས་སོ། །ཞེ་ན། ཁོ་ན་རེ། སེམས་ཤེས་ཀྱི་ཡུལ་ཕལ་ཆེར་འདས་པའི་དེ་དག་ཡོད་པར་འདྲ་སྟེ། སངས་རྒྱས་ཀྱི་ནུས་མཐུས་དེ་ལྟར་བྱས་པ་ཁས་ལེན་དགོས་པར་འགྱུར་བ་དང་། འདས་པའི་སེམས་ཤེས་ཀྱི་ཡུལ་ངོས་འཛིན་སླ་བར་སྔར་སྤྲོས་པ་བཞིན་དོན་ལའང་གནས་པའི་ཕྱིར་རོ་ཞེ་ན། དེ་དག་ལ་དཔྱོད་ལྡན་ལ་ལས། སངས་རྒྱས་ཀྱིས་དེ་ལྟར་བྱས་པ་དམིགས་བསལ་ཡིན་ལ།ཕྱི་མ་འདས་པའི་སེམས་ཤེས་ལ་དཔྱད་རྒྱུ་ཡོད་ཀྱང་དེས་གང་ཟག་དང་དབང་བོ་ལ་དམིགས་པ་ནི་རྣམ་པ་ཀུན་ཏུ་མི་རིགས་ཏེ། རྩ་བར། བཞི་ལས་ཕ་རོལ་སེམས་རིག་པ། །དེས་ནི་ས་དབང་གང་ཟག་འདས། །ཞིག་དང་མ་སྐྱེས་མི་རིག་གོ།ཞེས་གསུངས་རྒྱ་ཆེར་མཛད་དོ་ཟེར། ཁ་ཅིག སངས་རྒྱས་ཀྱི་བྱིན་རླབས་ཀྱིས་དེ་ལྟར་དམིགས་ན་སེམས་ཤེས་ཀྱིས་དམིགས་ཟེར་བ་འདྲ་སྟེ། དེས་དམིགས་པའི་སེམས་ཅན་གྱི་སེམས་ཤེས་ཀྱིས་དམིགས་ཟེར་བ་མིན་པ་ནི་གང་གིས་བཤད་་་་་་་་་དཀའོ་ཟེར་བ་དཔྱོད་གསུངས་སོ། །ཁ་ཅིག སངས་རྒྱས་ཀྱི་བྱིན་གྱིས་བརླབས་པ་སྐབས་འདིར་འདོད་དཀའ་བས་དེ་དམིགས་བསལ་ཡིན་མིན་རྩོད་མི་དགོས་སོ་་་་ཞེ་ན། ཤིན་ཏུ་མི་འཐད་དེ། མངོན་པའི་རྒྱན་ལས། སངས་རྒྱས་ལ་སོགས་པའི་602 ་

མཛོད་གནས་བདུན་པ།བྱིན་གྱིས་བརླབས་ན་གང་ཟག་དང་དབང་བོ་འདས་ཀྱང་ཤེས་སོ། །ཞེས་གསུངས་པའི་དོན་དེ་གསལ་ལོ་ཞེ་ན། ཁོ་ན་རེ། སངས་རྒྱས་ཀྱི་བྱིན་གྱིས་བརླབས་པའི་སེམས་ཤེས་དེ་སེམས་ཤེས་དངོས་ཡིན་ནམ་མིན་ཞེ་ན་དངོས་ཡིན་་་ན་སེམས་ཤེས་ཀྱི་དོན་ཚང་བ་ཞིག་ཡིན་དགོས་ལ་མིན་ན་བྱིན་གྱིས་བརླབས་ནས་དེ་མིན་པར་བྱས་པ་ཐལ་བས་སོ་ཟེར་ཚུལ་མང་བས་མི་འཐད་པར་གོ་ལ་དེས་ན་་དཔྱད་གཞི་ཞིག་ཅེས་ཀྱང་ཡོད་པར་མངོན་ནོ། །ཁ་ཅིག སེམས་ཤེས་ཀྱིས་གང་ཟག་འདས་པའི་སེམས་མི་ཤེས་པ་ནི་སྤྱིར་འཛིན་མི་རིགས་པར་སྙམ་སྟེ། གཞུང་སོགས་སུ་མི་ཤེས་པ་གསུངས་པ་ནི་གང་ཟག་དམན་པས་གང་ཟག་མཆོག་འདས་པའི་དེ་མི་ཤེས་པ་ཙམ་ལ་སྦྱར་ཀྱང་་་་་་་་མཆོག་དམན་མེད་པའི་རྒྱུད་ཀྱི་སེམས་ཤེས་ཀྱིས་གང་ཟག་འདས་པའི་དེ་ཤེས་་་་་་སྙམ་སྟེ་དམན་པས་མཆོག་གི་སེམས་མི་ཤེས་ཀྱང་མཉམ་པའི་དེས་སེམས་འདས་་་པ་ཤེས་སྙམ་སྟེ། འགྲེལ་བ་མངོན་པའི་རྒྱན་ལས། གང་ཟག་འདས་པ་མི་ཤེས་པ་ནི་ཕྱིར་མི་འོང་གི་ལམ་གྱིས་དགྲ་བཅོམ་གྱི་ལམ་མི་ཤེས་ལ། ཉན་ཐོས་ཀྱི་ལམ་གྱིས་རང་སངས་རྒྱས་ཀྱི་ལམ་མི་ཤེས་པ་ལ་སོགས་པ་ཡིན་པའི་ཕྱིར། ཞེས་དང་།ཡང་དེ་ཉིད་ལས། དམན་པའི་ཡུལ་མཆོག་མ་ཡིན་པའི་ཕྱིར། ཞེས་སོ་ཟེར་བ་ལ་བརྟག་ན་མཉམ་པའི་གང་ཟག་འདས་པའི་ལམ་ལ་སེམས་ཤེས་ཀྱིས་དམིགས་པ་་་འདྲའོ་ཟེར། དེ་བཞིན་དུ་ས་འདས་པའང་སེམས་ཤེས་ཀྱིས་ཤེས་ཚུལ་ཡོད་པར་འདྲ་སྟེ། བསམ་གཏན་དང་བོའི་ས་བའི་སེམས་འདས་པ་དེ་ལ་བསམ་གཏན་དང་བོས་སེམས་ཤེས་ཀྱིས་ཤེས་པར་བྱ་སྟེ། ས་མཉམ་པས་དང་དམན་མཆོག་ཕྱེ་བ་མི་སྲིད་པའི་ཕྱིར་རོ། །གཞན་ཡང་སེམས་ཤེས་ཀྱིས་དབང་བོ་འདས་པ་མི་ཤེས་པར་གསུངས་པའང་བརྟག་དགོས་ཏེ། དད་མོས་པའི་ལམ་གྱིས་མཐོང་ཐོབ་པའི་ལམ་མི་ཤེས་ཀྱང་དབང་བོ་མཉམ་པའི་འདས་པའི་ལམ་ཤེས་པ་འདྲ་བའི་་་་་་ 603 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཕྱིར་རོ་ཟེར་བ་སོགས་དཔྱད་ཅེས་སྨྲ་བ་ཡོད་དོ། །ཁ་ཅིག དེ་ལྟ་བུའི་དོགས་གཅོད་བྱེད་པ་རིགས་སྨྲ་བའི་ལུགས་སུ་དཔྱད་ཚུལ་ཡོད་ཀྱང་། དེ་ནི་འཐད་པར་དཀའ་སྟེ། སེམས་ཤེས་ཀྱིས་འདས་པའི་སེམས་ཤེས་པ་ཡོད་ན་དེ་སྔོན་གནས་རྗེས་དྲན་དུ་འགྱུར་བས་མི་འཐད་པར་སེམས་སོ་ཟེར་ན་གོང་དུ་སྤྲོས་ཡོད་དོ། །ཁ་ཅིག སེམས་ཤེས་ཀྱི་ཡུལ་དུ་རང་དང་དུས་མཉམ་པ་ཁོ་ནས་ཁྱབ་པ་གཞུང་གི་དོན་དུ་འགྲོ་སྟེ། དྲངས་མ་ཐག་པའི་རྩ་བར། ཞིག་དང་མ་སྐྱེས་མི་རིག་གོ། ཞེས་དང་། དེ་བཞིན་དུ་ཉན་ཐོས་ཀྱི་ཕ་རོལ་སེམས་ཤེས་ཀྱིས་མཐོང་ལམ་སྐད་ཅིག་བཅོ་ལྔ་བོ་མི་རིག་པའི་རྒྱུ་མཚན་ལས་ཀྱང་ཤེས་པའི་ཕྱིར་ཏེ། དེས་དེའི་སྐད་ཅིག་གཉིས་ལས་མི་རིག་པའི་ཕྱིར། དེར་ཐལ། རྩ་བར། ཉན་ཐོས་མཐོང་བའི་སྐད་ཅིག་གཉིས། །རིག་སྟེ་བསེ་རུ་ལྟ་བུས་གསུམ། །ཞེས་པས་སོ་ཟེར།ཁོ་ན་རེ། ཉན་ཐོས་ཀྱི་ཕ་རོལ་སེམས་ཤེས་ཀྱི་ཡུལ་ལ་མཐོང་ལམ་སོགས་སྐད་ཅིག་བཅུ་དྲུག་པོ་མེད་པར་ཐལ། དམ་བཅའ་དེའི་ཕྱིར། འདོད་ན། དེའི་ཡུལ་ལ་དེའི་སྐད་ཅིག་བཞི་བ་དག་མེད་པར་ཐལ། དེའི་ཕྱིར། འདོད་ན། དེ་དག་འཐད་སྙམ་པ་མི་རིགས་ཏེ། མཐོང་ལམ་སྐད་ཅིག་བཞི་བ་དང་དུས་མཉམ་དུ་ཡོད་པའི་ཉན་ཐོས་ཀྱི་སེམས་ཤེས་ཡོད་པ་གང་ཞིག དུས་མཉམ་པའི་དེས་མཐོང་ལམ་སྐད་ཅིག་བཞི་བ་ལ་མི་དམིགས་ཚུལ་མེད་པའི་ཕྱིར། དེས་ན་མཐོང་ལམ་སོགས་སྐད་ཅིག་བཅུ་དྲུག་པོ་སེམས་ཤེས་ཀྱིས་མི་ཤེས་པ་སུས་ཀྱང་སྨྲ་མི་་་་་་་ནུས་པའི་ཕྱིར། ཁོ་ན་རེ་དེ་ནི་ཆེས་ཤིན་ཏུ་མི་རིགས་ཏེ། ཉན་ཐོས་མཐོང་བའི་སྐད་ཅིག་གཉིས། །ཞེས་པས་སྡུག་བསྔལ་ཆོས་བཟོད་དང་ཆོས་ཤེས་གཉིས་རིག་ཀྱང་གཞན་གང་གིས་ཀྱང་ཤེས་པར་མ་གསུངས་པས་སོ། །མཆིམས་ཊཱིཀ་ལས། དེ་ལ་འཕགས་པ་ཉན་ཐོས་ཀྱི་སེམས་ཤེས་པས་ནི་དབང་བོ་རྟུལ་བས་མཐོང་བའི་ལམ་སྐད་ཅིག་མ་བཅོ་ལྔ་ལས་སྐད་ཅིག་མ་དང་་་་་ 604 ་

མཛོད་གནས་བདུན་པ།བོ་གཉིས་རིག་སྟེ། རྗེས་སུ་ཤེས་པའི་ཕྱོགས་ནི་དེ་ཤེས་པར་འདོད་པ་ན་སྦྱོར་བ་གཞན་གྱིས་སྒྲུབ་དགོས་པའི་ཕྱིར་དང་། ཞེས་གསུངས་པ་ལེགས་སོ། །ཁ་ཅིགམཐོང་ལམ་སྐད་ཅིག་བཅོ་ལྔ་ལས་དང་བོ་གཉིས་ཀྱང་སེམས་ཤེས་ཀྱི་ཡུལ་དུ་་་་་་་་འཛིན་པ་ཁས་ལེན་པའང་མི་བྱ་སྟེ། དེའི་སྐད་ཅིག་གཉིས་པ་སྦྱོར་བ་གཞན་གྱིས་སྒྲུབ་དགོས་པའི་ཕྱིར། དེར་ཐལ། སྐད་ཅིག་ཕྱི་མ་རྣམས་དེས་སྒྲུབ་དགོས་པ་དེའི་ཕྱིར། ཁ་ཅིག ཁྱབ་པ་མེད་དེ། མཆིམས་ཊཱིཀ་ལས། སྐད་ཅིག་མ་གཉིས་པོ་འདི་ཤེས་པར་བྱའོ་ཞེས་སྦྱོར་བ་རྩོམ་པ་ནི་མ་ཡིན་གྱི་གང་ཟག་འདིའི་སེམས་་་་་་་ཤེས་པར་བྱའོ་ཞེས་སྦྱོར་བ་རྩོམ་པ་ན་མངོན་ཤེས་གྲུབ་པ་དང་མཉམ་པར་སྐད་་་་ཅིག་དང་བོ་གཉིས་སྐྱེས་པ་དག་ཤེས་པར་འགྱུར་རོ་ཞེས་བྱེ་བྲག་ཏུ་སྨྲ་བ་འདོད་་་མོད་ཀྱི། ཞེས་སོ་ཟེར། ཁ་ཅིག ཉན་ཐོས་མཐོང་ལམ་པ་མཐོང་ལམ་སྐད་ཅིག་ལྔ་བ་ལ་གནས་པའི་རྒྱུད་ལ་སེམས་ཤེས་མེད་པར་འདྲའང་དེའི་སྐད་ཅིག་ལྔ་བ་་་་དང་དུས་མཉམ་པའི་དེ་ཤེས་པའི་སེམས་ཤེས་ཇི་ལྟར་མེད་དེ་ཡོད་པའི་ཕྱིར་ཏེ།ཉན་ཐོས་གཞན་དག་གི་རྒྱུད་ལ་ཡོད་པའི་ཕྱིར། མ་གྲུབ་ན། མཐོང་ལམ་སྐད་ཅིག་དགུ་བ་དང་དུས་མཉམ་པའི་སེམས་ཤེས་ཤིག་མི་སྲིད་པ་ཁས་ལེན་རུང་བར་ཐལ། ཁྱོད་ཀྱི་དམ་བཅའ་དེའི་ཕྱིར། འདོད་མི་ནུས་པར་མངོན་ནོ། །ཁོ་ན་རེ།བཤད་ཚུལ་དེའང་མཛེས་པར་མི་སྣང་སྟེ། དེ་ལྟར་ན་མཆིམས་ཆེན་པོ་སོགས་ཀྱི་དགོངས་པ་དང་འགལ་བ་ཁོ་ནར་འགྱུར་བའི་ཕྱིར། དེར་ཐལ། དེ་ཉིད་ལས།ཉན་ཐོས་ཀྱི་ནི་སྦྱོར་བ་ཆེན་པོས་བསྒྲུབ་དགོས་ལ་འདི་ནི་སྦྱོར་བ་ལ་རྩོལ་བ་ཆུང་་བས་དང་བོ་གཉིས་ཤེས་ནས་ཡང་སྐད་ཅིག་མ་ལྔའི་བར་ལ་མངོན་ཤེས་འགྲུབ་་་་་པའི་ཕྱིར་རོ། །དེས་ཀྱང་སྐད་ཅིག་མ་དགུ་བ་ལ་སོགས་པ་ནི་མི་རིག་སྟེ། ཡང་སྦྱོར་བ་གཞན་གྱིས་སྒྲུབ་དགོས་པའི་ཕྱིར། ཞེས་སོ་ཟེར། ཁོ་ན་རེ། དེའི་སྐད་ཅིག་དགུ་བ་སོགས་དང་མཉམ་དུ་འཇུག་པའི་སེམས་ཤེས་མེད་པ་ནི་འཐད་པར་་་ 605 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་མ་མཐོང་བ་ཁོ་ནར་ངེས་ཏེ། དེ་དང་དུས་མཉམ་པའི་ཉན་ཐོས་སྦྱོར་ལམ་དག་ཀྱང་གྲུབ་པའི་ཕྱིར། དེས་ན་མཐོང་ལམ་སྐད་ཅིག་མ་བཅོ་ལྔ་བོ་སེམས་ཤེས་ཀྱི་ཡུལ་ཡིན་ནམ་སྙམ་མོ་ཟེར་ན། རྩ་བ་མ་མཐོང་བར་ཡལ་ག་སྣང་བ་ཁོ་ནར་འགྱུར་ཏེ། རྩ་བར། ཉན་ཐོས་མཐོང་བའི་སྐད་ཅིག་གཉིས། །རིག་སྟེ། ཞེས་དང་། ཡིག་ཆར། ཉན་ཐོས་ཀྱི་དེས་མཐོང་བའི་ལམ་ཆོས་ཤེས་སྐད་ཅིག་མ་དང་བོ་གཉིས་རིག་ལ་གཞན་མི་རིག་པ་གང་ཞིག ཅེས་སོ་ཟེར་བ་ལ། དེ་དག་རྡོ་རྗེའི་ཚིག་ཏུ་གྲུབ་པོ་ཞེ་ན།ཁོ་ན་རེ། རིགས་པས་བརྟག་ན་ཉན་ཐོས་ཀྱི་སེམས་ཤེས་དེས་མཐོང་ལམ་སྐད་ཅིག་གསུམ་པ་དག་རིག་པར་འདྲ་སྟེ། དེས་སྐད་ཅིག་གསུམ་ནས་དགུའི་བར་སྦྱོར་བ་བརྩམས་ནས་བསྒྲུབ་ཐུབ་པའི་ཕྱིར། མ་གྲུབ་ན། སེམས་ཤེས་ཀྱིས་ཡུལ་གཅིག་རིག་པ་ན་སྐད་ཅིག་མང་བོའི་བར་དུ་སྦྱོར་བ་བྱས་ནས་རིག་་་་་་་དགོས་པར་ཐལ། ཞེ་འདོད་སོགས་དེའི་ཕྱིར། འདོད་ན། ཉིན་དུ་མའི་བར་དུ་སྦྱོར་བ་རྩོམ་དགོས་པར་ཐལ། བཤད་ཚུལ་དེའི་ཕྱིར། ཡང་ན། སེམས་ཤེས་ཐོབ་པའི་གང་ཟག་གཅིག་གི་སེམས་ཀྱིས་སེམས་དེ་རིག་པ་ནི་དུས་ཡུན་རིང་མོ་ཞིག་་་་ཏུ་སྦྱོར་བ་རྩོམ་དགོས་པར་ཐལ། དེའི་ཕྱིར། འདོད་ན། ཆེས་ཤིན་ཏུ་འཐད་དཀའ་བ་ཡིན་ཏེ། གཞན་དུ་ན་བཅུ་དྲུག་པ་སྒོམ་ལམ་དེ་ཉིད་རིག་པ་ནའང་ཉན་ཐོས་དེས་དུས་ཡུན་རིང་བོའི་བར་སྒྲུབ་དགོས་པར་ཐ་ལ། དེའི་ཕྱིར། ཁོ་ན་རེ། དེ་ལྟ་ན་སེམས་ཤེས་གཅིག་གིས་གཞན་གྱི་སེམས་ངེས་པ་ལ་ཉིན་དུ་མ་དང་དུས་ཡུན་རིང་བོའི་བར་དུ་རིག་པར་ཁས་ལེན་པར་ཐལ་བས་སོ། །ཡང་ན་སྐད་ཅིག་མ་གཅིག་ཏུ་སེམས་ཤེས་གྲུབ་པ་གཅིག་མེད་པར་ཐལ། དེའི་ཕྱིར། འདོད་དཀའ་སྟེ། སྦྱོར་བས་དངོས་གཞི་སྒྲུབ་པའང་སྐད་ཅིག་མ་གཅིག་ལ་སྒྲུབ་ནུས་པ་ཡོད་འདྲ་བའི་ཕྱིར། དེས་ན་དཔྱད་གསུངས་པར་སྣང་སྟེ། རིན་ཆེན་སྒྲོན་མེ་་ 606་

མཛོད་གནས་བདུན་པ།ལས། སྐད་ཅིག་གཅིག་བསྡད་ནས་སྦྱོར་བ་བྱས་པ་མེད་ཟེར་ན། སྐད་ཅིག་དང་ཉིན་ཞག་སོགས་བསྡད་ནས་སྦྱོར་བ་བྱས་པ་ཡོད་མེད་སོགས་རིགས་པས་གནོད་་་ལ། ཞེས་གསུངས་པ་ལ་བརྟག་ན་སྐད་ཅིག་གཅིག་དང་གསུམ་བར་དུ་སྦྱོར་བ་བྱས་ནུས་པ་ཤུགས་ལ་གོ་ནུས་པར་འདྲའོ་ཟེར།གོང་དུ་སྨོས་པ་ལྟར་སྡུག་བསྔལ་ཤེས་པའི་ངོ་བོར་གྱུར་བའི་ལྟ་བ་ལ་ཟད་མི་སྐྱེ་བའི་ཤེས་པ་ཡོད་བྱས་པ་ལ། དཔྱོད་ལྡན་དམ་པ་ན་རེ། དེའི་ངོ་བོར་གྱུར་པའི་ཟད་ཤེས་འཇོག་དཀའ་སྟེ། དེ་ལྟ་བ་ཡིན་པའི་ཕྱིར། དེར་ཐལ། དེ་ཐེ་ཚོམ་སྤངས་པའི་ངེས་པའི་རྣམ་པ་ཅན་ཡང་ཡིན། ཡང་དག་པར་ངེས་པའི་རང་བཞིན་ཅན་ཡང་ཡི་ན་པའི་ཕྱིར། རྟགས་རིམ་བཞིན་གྲུབ་སྟེ། དེས་ཐེ་ཚོམ་སྤངས་པ་གང་ཞིག་ངེས་པའི་རྣམ་ཅན་ཡིན་པར་རྟོགས་ལྡན་དག་ལ་གྲགས་ཆེན་པོར་་་་་སོང་བའི་ཕྱིར། འདོད་ན། སྡུག་བསྔལ་ཆོས་ཤེས་ཀྱི་ངོ་བོར་གྱུར་བའི་ལྟ་བ་དང་རང་བཞིན་གཅིག་པའི་ཟད་མི་སྐྱེ་བའི་ཤེས་པ་དེ་ཆོས་ཅན། ཁྱོད་བཟོད་ཤེས་གཉིས་ལས་ཤེས་པ་དང་ལྟ་བ་དག་ཡིན་པར་ཐལ། ཁྱོད་ཐེ་ཚོམ་སྤངས་པའི་ངེས་པའི་རྣམ་ཅན་གང་ཞིག ་ཡང་དག་པར་ངེས་པའི་རང་བཞིན་ཅན་ཡང་ཡིན་པའི་ཕྱིར། ཁྱབ་སྟེ། དེའི་ལྟ་བའི་གོ་དོན་ཡོངས་སུ་རྫོགས་པར་འགྲུབ་པའི་ཕྱིར།དེར་ཐལ། མཆིམས་མཛོད་ལས། སྡུག་བསྔལ་ལ་ཆོས་ཤེས་པ་ནས་ལམ་ལ་རྗེས་སུ་ཤེས་པའི་བར་གྱི་ཤེས་རབ་རྣམས་ནི་ཤེས་པ་དང་ཡང་དག་པའི་ལྟ་བ་གཉིས་་་ཀ་ཡིན་ཏེ། རྣམ་གྲོལ་གྱི་ལམ་ཡིན་པས་རང་གི་ཡུལ་ལ་ཐེ་ཚོམ་སྤངས་པས་ངེས་པའི་བདག་ཉིད་ཅན་ཡི་ན་པའི་ཕྱིར་དང་། ཡང་དག་པར་རྟོགས་པའི་བདག་ཉིད་ཅན་ཡང་ཡིན་པའི་ཕྱིར། ཞེས་རྒྱ་ཆེ་བར་བསྟན་ཏོ་ཞེ་ན། ཁོ་ན་རེ། འོ་ན་སྡུག་བསྔལ་ཆོས་ཤེས་ནས་ལམ་རྗེས་ཤེས་བར་ཅི་རིགས་ལ་ལྟ་བ་དང་ཤེས་པས་་་་ཁྱབ་པར་ཐལ། གཞུང་ཆེན་མོའི་དངོས་ཟིན་ལ་ཁྱབ་པ་འཛིན་རིགས་པའི་ཕྱིར།་ 607 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདོད་ན། སྡུག་བསྔལ་ཆོསཪྴཤེས་ཀྱི་ངོ་བོར་གྱུར་བའི་ཟད་མི་སྐྱེ་བའི་ཤེས་པ་ཆོས་ཅན། དེའི་ཤེས་པ་ལྟ་བ་གཉིས་ཀར་ཐལ། སྡུག་བསྔལ་ཆོས་ཤེས་ཡིན་པའི་ཕྱིར། ཁྱབ་པ་ལུང་དེའི་ཕྱིར་ཟེར་རོ། །ཁ་ཅིག སྡུག་བསྔལ་ཆོས་ཤེས་ལ་ཟད་མི་སྐྱེ་བའི་ཤེས་པ་མེད་ཟེར་བ་ཐ་ཆད་ཡིན་ཏེ། མཆིམས་ཊཱིཀ་ལས། ཟད་དང་མི་སྐྱེ་ཤེས། རང་དང་བདེན་པ་བཞི་ཤེས་དང་། །ཆོས་ཤེས་རྗེས་སུ་ཤེས་དང་བདུན། །ཞེས་པས་ཀྱང་ངོ་། །དེས་ན་ཟད་མི་སྐྱེ་བའི་ཤེས་པ་ལ་ལྟ་བ་གཅིག་ངོས་འཛིན་དགོས་པར་འོས་མེད་ཀྱི་རིགས་པས་འགྲུབ་སྟེ། སྡུག་བསྔལ་ཆོས་ཤེས་ནས་བདེན་བཞིའི་ཤེས་པ་བཞི་དག་ལ་ལྟ་བས་ཁྱབ་པ་ལུང་རིགས་སོགས་ཀྱིས་་་་་་་་་་་་བསྒྲུབས་ཟིན་པ་ལྟར་དང། དེ་ལ་ཟད་མི་སྐྱེ་བའི་ཤེས་པ་སོགས་ཡོད་པ་སྨོས་མ་ལྟར་ཡིན་ནམ་སྙམ་མོ་ཟེར་བ་ལ། སྔར་རྒྱས་པར་སྤྲོས་ཟིན་པ་ལྟར་ཟད་མི་སྐྱེ་བའི་ཤེས་པ་ལ་ལྟ་བ་གང་གིས་ཀྱང་འཇོག་པར་མི་སེམས་ཏེ། ཟད་དང་མི་སྐྱེའི་བློ་ལྟ་མིན། །ཞེས་པ་ལྟར་འགྲེལ་བ་ཐམས་ཅད་ལ་ཕྱོགས་གཅིག་པར་ལྟས་པ་ཙམ་ལས་རིག་གོ།མཐོང་ལམ་གང་ཞིག་རང་གི་དངོས་སྐལ་གྱི་ཐེ་ཚོམ་སྤངས་པའི་ངེས་་་་་་་པའི་རྣམ་པ་ཅན་ཡིན་ན་བཟོད་ཤེས་གཉིས་ལས་ཤེས་པ་ཡིན་པས་ཁྱབ་པའི་ཕྱིར།འདོད་ན། ཆགས་བྲལ་སྔོན་སོང་གི་སྡུག་བསྔལ་ཆོས་ཤེས་ཆོས་ཅན། བཟོད་ཤེས་གཉིས་ལས་ཤེས་པ་མིན་པར་ཐལ། དེ་མ་ཡིན་པའི་ཕྱིར། དེར་ཐལ། དེའི་དངོས་སྐལ་གྱི་སྤང་བྱ་མེད་པའི་ཕྱིར། དེར་ཐལ། དེའི་དངོས་སྐལ་གྱི་སྤང་བྱའི་ཉོན་མོངས་མེད་པའི་ཕྱིར་ཏེ། འདོད་པའི་ཉོན་མོངས་དག་དེའི་སྔོན་དུ་སྤངས་ཟིན་པའི་ཕྱིར། དེར་ཐལ། དེ་ཆགས་བྲལ་སྔོན་སོང་གི་དེ་ཡིན་པའི་ཕྱིར། ཡང་ན། དེ་ལྟ་བ་མིན་ཟེར་བའང་དཀའ་སྟེ། སྔར་དྲངས་པ་ལྟར་སྡུག་བསྔལ་ཆོས་ཤེས་ལ་དེས་ཁྱབ་པར་བསྟན་ཟིན་ཏོ་ཟེར་བ་ལ་བརྟག་དགོས་སོ། །་ 608 ་

མཛོད་གནས་བདུན་པ།ཁ་ཅིག ཕ་རོལ་སེམས་ཤེས་ཀྱིས་རང་དུས་སུའང་འདས་པའི་སེམས་སོགས་དམིགས་པ་ཡིན་པར་འདྲ་སྙམ་སྟེ། འདོད་གཟུགས་ཀྱི་སེམས་ཟག་མེད་ཕལ་ཆེར་དང་ཟག་བཅས་ཡིན་ཚད་རིག་པའི་ཕྱིར། དེར་ཐལ། དེའི་སྤྱོད་ཡུལ་ལ་གོང་མའི་ཟག་བཅས་མ་ཡིན་པའི་སེམས་ཕལ་ཆེར་འོང་བའི་ཕྱིར། འདོད་ཅེས་བཤད་ན་འགྲིག་སྙམ་པར་མི་འདུག་པར་སྔར་སྤྲོས་ཟིན་པ་ལྟར་རོ་ཟེར་ན།ཁ་ཅིག ཕ་རོལ་སེམས་ཤེས་ཀྱིས་རང་ཉིད་རང་གིས་རིག་པ་ཡིན་ནམ་མིན་ཞེ་ན། འདི་ལྟར་དཔྱད་དགོས་ཏེ། དེས་རང་ཉིད་རིག་ཟེར་ན་རང་ཉིད་རང་ཉིད་ཀྱི་རིག་བྱ་དང་རིག་བྱེད་གཉིས་ཀར་ཐལ། དེའི་ཕྱིར། འདོད་མི་ནུས་ཏེ། ཀུན་རྫོབ་ཤེས་པས་ཀྱང་རང་ཉིད་རང་གིས་རིག་པ་མིན་པར་འདྲ་བའི་ཕྱིར།ཁོ་ན་རེ། ཀུན་རྫོབ་ཤེས་པས་རང་ཉིད་མི་རིག་པ་མི་འཐད་དེ། ཀུན་རྫོབ་ཤེས་པའི་ཡུལ་མིན་པ་ཞིག་མི་སྲིད་པའི་ཕྱིར། དེར་ཐལ། ཀུན་རྫོབ་ཡུལ་ནི་ཐམས་ཅད་དོ། །ཞེས་སོ་ཟེར། ཁོ་ན་རེ། དེའང་འཐད་པར་མིན་སྙམ་སྟེ། ཀུན་རྫོབ་ཤེས་པས་ཀུན་རྫོབ་ཤེས་པ་རིག་པ་མིན་པའི་ཕྱིར། མ་གྲུབ་ན། དེར་ཐལ། ཀུན་རྫོབ་གཅིག་བུས་རང་ཚོགས་ལས། །གཞན་ནི་བདག་མེད་ཉིད་རིག་འགྱུར། །ཞེས་པས་རང་ཉིད་ཀྱིས་རང་ཉིད་མི་རིག་པ་འདྲ་བར་བསྟན་ཏོ་ཟེར།ཡང་ན་སེམས་ཤེས་ཀྱིས་འདས་པའི་སེམས་རིག་པར་འདྲ་སྟེ། དེ་ལ་དེ་རིག་པ་ཡོད་པའི་ཕྱིར། དེ་སྔར་སྤྲོས་པ་བཞིན་རྒྱ་ཆེ་བས་བརྟག་ན་སྤྲོ་རྒྱུ་མང་ངོ་། །ཕ་རོལ་སེམས་ཤེས་ལ་ཉེར་བསྡོགས་དང་དངོས་གཞི་གཉིས་ཡོད་པར་བྱས་པ་ན། ཁོ་ན་རེ། སེམས་ཤེས་ལ་ཉེར་བསྡོགས་མེད་པར་ཐལ། དེ་ལ་དངོས་གཞིས་ཁྱབ་པའི་ཕྱིར། མ་གྲུབ་ན། དེར་ཐལ། གཞན་ཡིད་ཤེས་པ་བསམ་གཏན་བཞི། །ཞེས་དང་། ལྔ་ནི་བསམ་གཏན་བཞི་དག་ན། །ཞེས་དངོས་གཞིས་ཁྱབ་པ་བསྟན་ཏོ་ཟེར་ན། ཁོ་ན་རེ། དེའང་འཐད་པར་མི་སྣང་སྟེ། དབང་རྟུལ་དག་གི་་ 609 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སེམས་ཤེས་ནི་ཉེར་བསྡོགས་ཀྱིས་ཁྱབ་པས་སོ་ཞེ་ན། དེའང་ཡིན་ནམ་སྙམ་སྟེ།དབང་རྟུལ་དག་གི་སེམས་ཤེས་ལ་དཀའ་ལ་བུལ་བའི་ལམ་གྱིས་ཁྱབ་པར་སྙམ་སྟེ།བློ་རྟུལ་མངོན་ཤེས་བུལ་བ་སྟེ། །ཞེས་གསུངས་པའི་ཕྱིར། མ་ཁྱབ་ན་ཁྱབ་པ་ཡོད་པར་ཐལ། བསམ་གཏན་གྱི་དངོས་གཞི་ལ་ནི་སླ་ལ་མྱུར་བའི་ལམ་དུ་བཤད་དགོས་པའི་ཕྱིར། དེར་ཐལ། བསམ་གཏན་དག་གི་ལམ་རྣམས་སླ། །ཞེས་དང་།ཉེར་བསྡོགས་དག་གི་དེ་ནི་དཀའ་བ་ཡིན་པའི་ཕྱིར་ཏེ། ས་གཞན་དག་གི་དཀའ་བ་ཡིན། །ཞེས་པས་ཉེར་བསྡོགས་ལ་དཀའ་བར་བཤད་པ་རྩ་ཚིག་གིས་གོ་ནུས་སོ། །ཁ་ཅིག དབང་རྟུལ་གྱིས་སེམས་ཤེས་མ་རྙེད་པར་སེམས་ཏེ། དེས་སེམས་ཤེས་རྙེད་པ་ལ་དངོས་གཞི་རྙེད་དགོས་པའི་ཕྱིར་ཟེར་བ་མི་འཐད་པར་རིག་སྟེ།བློ་རྟུལ་མངོན་ཤེས་བུལ་བ་སྟེ། ཞེས་པས་ཁེགས་སོ། །ཁ་ཅིག དེའི་དངོས་གཞི་ལ་མྱུར་ལ་སླ་བའི་ལམ་དང་། ཉེར་བསྡོགས་ལ་དཀའ་ལ་བུལ་བའི་ལམ་ཙམ་ཞིག་བཤད་པ་འཐད་དཀའོ་ཟེར་ན། རྟོགས་ལྡན་ཆེན་པོ་བ་ན་རེ། རིམ་བཞིན་དེ་ལྟར་བཤད་དགོས་པ་གཞུང་གི་དོན་ཡིན་ནམ་སྟེ། རྩ་བར། བསམ་གཏན་དག་གི་ལམ་རྣམས་སླ། །ས་གཞན་དག་གི་དཀའ་བ་ཡིན། །བློ་རྟུལ་མངོན་ཤེས་བུལ་བ་སྟེ། །གཅིག་ཤོས་ཀྱི་ནི་མངོན་ཤེས་མྱུར། །ཞེས་པས་སྒྲུབ་སླ་བར་བྱས་སོ་ཞེ་ན། ཁ་ཅིག ཁྱོད་ཀྱིས་སེམས་ཤེས་དངོས་གཞི་མིན་པ་ཞིག་འཇོག་འདོད་ཀྱང་མངོན་པའི་དོན་ལས་མི་མཐུན་པར་འགྲོ་ཉེན་ཡོད་པར་མངོན་ཏེ། རྩ་བ་རང་ལས་སེམས་ཤེས་ལ་དངོས་གཞིས་ཁྱབ—པ་གསལ་བོར་བསྟན་པའི་ཕྱིར། མ་གྲུབ་ན། དེར་ཐལ། མཛོད་ལས། གཞན་ཡིད་ཤེས་པ་བསམ་གཏན་བཞི། །ཞེས་དང་།ལྔ་ནི་བསམ་གཏན་བཞི་དག་ན། །ཞེས་པས་ཀྱང་བསྟན་ལ། དེ་མིན་འགྲེལ་བ་སོགས་ལས་རིགས་པ་མང་བོར་བྱས་ཟེར།དགྲ་བཅོམ་པའི་འབྲས་བུ་ཐོབ་མ་ཐག་པ་ཡིན་ན་ཟད་པ་ཤེས་པ་མངོན་་་ 610 ་

མཛོད་གནས་བདུན་པ།དུ་གྱུར་པ་ཡིན་པས་ཁྱབ་པའི་ཕྱིར་ཟེར་བ་ལ། ལ་ལ་ན་རེ། དེ་མི་འཐད་པར་ཐལ། མི་སྐྱེ་བ་ཤེས་པ་མངོན་དུ་གྱུར་པའི་དགྲ་བཅོམ་ཐོབ་མ་ཐག་པས་དེ་མངོན་དུ་མ་བྱས་པའི་ཕྱིར། དེར་ཐལ། ཟད་མི་སྐྱེ་བའི་ཤེས་པ་གཉིས་མངོན་དུ་གྱུར་པའི་གང་ཟག་གཅིག་མེད་པའི་ཕྱིར། དེར་ཐལ། དེ་གཉིས་ཀྱི་གཅིག་མངོན་དུ་བྱས་ཚེ་གཅིག་མངོན་དུ་བྱས་མི་རུང་བའི་ཕྱིར་ཏེ། གལ་ཏེ་མི་གཡོའི་ཟད་ཤེས་ལས། །ཞེས་གསུངས་པས་སོ། །ཞེ་ན། ཁོ་ན་རེ། དེ་གཉིས་དུས་མཉམ་དུ་གང་ཟག་གཅིག་ལ་ད་ལྟ་བར་སྐྱེ་བ་ཡོད་པར་རང་ལུགས་ཡིན་པར་འདྲ་སྟེ།དགྲ་བཅོམ་པའི་འབྲས་བུ་ཐོབ་མ་ཐག་པ་ཡིན་ན། ཟད་པ་ཤེས་པ་ད་ལྟ་བ་མངོན་དུ་བྱས་པས་ཁྱབ་པར་འཛིན་རིགས་པའི་ཕྱིར། མ་གྲུབ་ན། མཛོད་རྩ་བར། དེ་ཟད་ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་པས་དགྲ་བཅོམ་འབྲས་གནས་ཐོབ་མ་ཐག་པ་ཡིན་ན་ཟད་པ་ཤེས་པ་ད་ལྟ་བ་སྐྱེས་་་་་་པས་ཁྱབ་པར་བསྟན་སྙམ་པས་དེས་ན་དང་བོ་ནས་དེ་གཉིས་ད་ལྟ་བ་སྐྱེས་པ་་་་་་བསྒྲུབ་ནུས་སོ་ཟེར། ཁོ་ན་རེ། ཟད་པ་ཤེས་པ་དང་མི་སྐྱེ་བ་ཤེས་པ་གཉིས་དུས་མཉམ་དུ་དགྲ་བཅོམ་འབྲས་གནས་ལ་མངོན་དུ་བྱས་པ་ནི་རྩ་བའི་དགོངས་པར་་འགྲོ་ངེས་པ་ཡིན་ཏེ། མཛོད་ལས། མི་སྐྱེ་བ་དང་ཟད་པ་ཤེས། །དེ་གཉིས་དང་བོར་སྐྱེས་པ་ནི། །སྡུག་བསྔལ་རྒྱུ་རྗེས་ཤེས་པ་ཡིན། །ཞེས་དང་། ཡང་ན་དེ་ལྟར་དུ་དགྲ་བཅོམ་ཐོབ་མ་ཐག་པ་ལ་ཟད་པ་ཤེས་པའི་རྣམ་གྲོལ་ལམ་སྐྱེས་པས་ཁྱབ་་་པ་མངོན་པའི་རྒྱན་ལས་རྒྱས་པར་བསྟན་སྙམ་སྟེ། མཆིམས་མཛོད་ལས། སྲིད་རྩེའི་སྒོམ་སྤང་རྣམ་པ་དགུ་བ་དེ་ཟད་པའི་ཐོབ་པ་དང་དེ་ཟད་པ་ཤེས་པའི་རྣམ་་གྲོལ་གྱི་ལམ་ལྷན་ཅིག་ཏུ་སྐྱེ་སྟེ། འདི་ནི་རྣམ་གྲོལ་ཐ་མ་ཡིན་ནོ། །ཞེས་པས་སྔར་སྨོས་ལྟར་དགྲ་བཅོམ་ཐོབ་མ་ཐག་པ་ལ་དེ་ད་ལྟ་བ་སྐྱེས་པས་ཁྱབ་པར་འཛིན་་་་་་དགོས་པས་དེས་ན་ཟད་མི་སྐྱེ་བའི་ཤེས་པ་ད་ལྟ་བ་གཉིས་དེས་མངོན་དུ་བྱས་པ་་་ 611 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་ནམ་ཟེར་བ་ལ། གོང་སྨོས་བཞིན་དེ་ནི་འཐད་པར་དཀའ་སྟེ། དེ་གཉིས་གང་རུང་ཞིག་མངོན་དུ་བྱས་པའི་དགྲ་བཅོམ་པའི་འབྲས་བུ་ཐོབ་མ་ཐག་པ་་་་་་་་གཅིག་ཡོད་ཀྱང་དེ་གཉིས་ད་ལྟ་བ་སྐྱེས་པའི་ཡིན་པ་མེད་པར་སྔར་དྲངས་པའི་་་་རྩ་བར་གལ་ཏེ་མི་གཡོའི་ཟད་ཤེས་ལས། ཞེས་གསུངས་པ་དང་། རིགས་པས་ཀྱང་སྒྲུབ་སླ་བར་སྣང་ཞིང་མང་དོགས་ནས་དེ་ཙམ་ལས་མ་བྱས་སོ། །ཁ་ཅིག དགྲ་བཅོམ་འབྲས་གནས་ཐོབ་མ་ཐག་པའི་རྒྱུད་ལ་སྲིད་ཉོན་སྤངས་པའི་བར་ཆད་མེད་ལམ་གྱིས་དྲངས་པའི་ཆོས་ཤེས་ཡོད་སྙམ་སྟེ། ཆོས་ཤེས་དེ་ཁམས་གསུམ་གྱི་གཉེན་པོར་འགྲོ་བ་ཡོད་པའི་ཕྱིར། མཛོད་ལས། བསྒོམ་པའི་ལམ་ལ་འགོག་པའམ། །ལམ་ལ་ཆོས་ཤེས་གང་ཡིན་པ། ཁམས་གསུམ་གྱི་ནི་གཉེན་པོ་ཡིན། །ཞེས་དང་། འགྲེལ་བ་མངོན་པའི་རྒྱན་ལས། གཉེན་པོ་ཆོས་ཤེས་མཐོང་སྒོམ་གྱི་ལམ་གྱིས་བསྡུས་པ་བདེན་བཞི་ལ་དམིགས་པ་ཐམས་ཅད་་་་་་ཡིན་པའི་ཕྱིར་ཞེས་བཤད་པ་ཡིན་གྱི། དེར་མ་ཟད་གཞན་ཡང་ཆོས་ཤེས་ཀྱིས་ཁམས་གོང་མ་གཉིས་ཀྱི་གཉེན་པོ་བྱེད་པའང་ཡོད་དེ། གང་ཞེ་ན། སྒོམ་པའི་ལམ་ལ་འགོག་པ་ཆོས་ཤེས་པའམ། ལམ་ལ་ཆོས་ཤེས་པ་གང་ཡིན་པ་དེ་དག་ནི་འདོད་པ་ལ་སོགས་པ་ཁམས་གསུམ་ཆར་གྱི་གཉེན་པོ་ཡིན་ཏེ། ཞེས་པ་ནས།ཆོས་ཤེས་ནི་ཁམས་གསུམ་གའི་གཉེན་པོ་ཡིན་པ་སྲིད་པའི་ཕྱིར་ཏེ། ཞེས་སྲིད་རྩེའི་ཉོན་མོངས་ཀྱི་གཉེན་པོའང་སོང་བ་ཡོད་པར་དེས་ཀྱང་བསྟན་ཏོ་ཞེ་ན། ཁོ་ན་རེ། དེ་སྲིད་རྩེའི་སྒྲིབ་པའི་གཉེན་པོར་འགྲོ་དཀའ་སྟེ། དགྲ་བཅོམ་ཐོབ་མ་ཐག་པའི་ཤེས་པ་ལ་ཆོས་ཤེས་མེད་པའི་ཕྱིར། དེར་ཐལ། དགྲ་བཅོམ་ཐོབ་མ་ཐག་པའི་རྒྱུད་ཀྱི་ཟད་མི་སྐྱེ་བའི་ཤེས་པ་ཅི་རིགས་ཡིན་ན་རྗེས་ཤེས་ཡིན་པས་་་་་་ཁྱབ་པའི་ཕྱིར། དེར་ཐལ། རྩ་བར། དེ་གཉིས་དང་བོར་སྐྱེས་པ་ནི། །སྡུག་བསྔལ་རྒྱུ་རྗེས་ཤེས་པ་ཡིན། །ཞེས་གོ་སླ་བས་ཟད་མི་སྐྱེ་བ་ཅི་རིགས་དང་བོར་་ 612 ་

མཛོད་གནས་བདུན་པ།སྐྱེས་ན་རྗེས་ཤེས་ཡིན་པས་སྐྱེས་མ་ཐག་པ་ལ་ཡིན་པར་རིག་གོ། ཁ་ཅིག་ན་རེ།དེ་ལ་རྒྱ་ཆེ་ཞིང་ཆོས་ཤེས་ལ་གོང་མའི་ཉོན་མོངས་ཀྱི་གཉེན་པོ་འགྲོ་བ་ཡོད་ན་དེ་ནི་སྤངས་པའི་གཉེན་པོ་ལས་མེད་པས་ཟད་མི་སྐྱེས་གཉིས་དང་བོར་སྐྱེས་པའི་་་་་རྣམ་གྲོལ་ལམ་ལ་ཆོས་ཤེས་ཤིག་ངེས་སོ་ཟེར་ན། གཞན་དག་ན་རེ། དེ་ནི་ཕལ་ཆེར་དོན་ལ་གནས་པ་ཡིན་ཏེ། ཡིག་ཆར། ཆོས་ཤེས་འདོད་པའི་གཉེན་པོ་དང་རྗེས་ཤེས་གོང་མའི་གཉེན་པོ་ཡིན་ན་དེ་ཁོ་ནར་ངེས་སོ་ཞེ་ན། དེ་མཐོང་ལམ་ལ་ངེས་ཀྱང་སྒོམ་ལམ་ལ་མ་ངེས་ཏེ། སྒོམ་ལམ་ལ་འགོག་པ་ཆོས་ཤེས་སམ་ལམ་ཆོས་ཤེས་གང་ཡིན་དེ་གཉིས་ཁམས་གསུམ་གྱི་གཉེན་པོ་ཡིན་པ་སྲིད་པའི་ཕྱིར།ཞེས་གསུངས་པ་ལྟར་གོང་མའི་གཉེན་པོ་སོང་བ་ན་དང་བོར་སྐྱེས་པའི་ཟད་མི་་་་སྐྱེ་བའི་ཤེས་པ་ལ་ཆོས་ཤེས་ཡོད་པར་འདྲའོ་ཟེར་ན་འགྲེལ་བ་མཁན་མང་བོ་་་་་་་དང་རྩོད་དོ། །ལམ་རྗེས་བཟོད་པའི་རྒྱུད་ལ་སྡུག་བསྔལ་ཆོས་ཤེས་ནས་ལམ་ཆོས་ཤེས་ཀྱི་བར་ཤེས་པ་བདུན་དང་ཆོས་ཤེས་སྤྱི་ཙམ་སོགས་ཡོད་དམ་མེད་ཅེ་ན།ཡོད་ཅེས་ཁས་ལེན་པ་ལ་ལ་ལས། དེ་མི་འཐད་པར་ཐལ། དེ་ལྟར་ན་ལམ་རྗེས་ཤེས་པའི་རྒྱུད་ལ་མཐོང་ལམ་སྐད་ཅིག་དང་བོ་བཅུ་བཞི་ཡོད་པར་སྨྲ་དགོས་ལ།འོ་ན་གང་ཟག་གཅིག་གི་རྒྱུད་ལ་མཐོང་ལམ་གསར་དུ་སྐྱེས་པ་ནས་བསྒོམ་ལམ་་་་སྐྱེ་བའི་བར་ཤེས་བཟོད་སྐད་ཅིག་མ་བཅུ་དྲུག་ཙམ་རིམ་ཅན་དུ་སྐྱེ་བ་ཡིན་ཞེས་་་ཁས་ལེན་པ་མིན་པར་ཐལ། ཕྱི་མ་ཕྱི་མའི་རྒྱུད་ལ་སྔ་མ་སྔ་མ་མ་ཚང་བ་མེད་པའི་ཕྱིར། ཁྱབ་སྟེ། དེ་དག་སྡོམ་བརྩིས་བྱས་ན་བཅུ་དྲུག་ལས་ཆེས་མང་བར་བརྩི་སླ་བས་སོ། །ཡང་ན། ལམ་རྗེས་བཟོད་པའི་རྒྱུད་ཀྱི་ཆོས་ཤེས་དང་སྡུག་བསྔལ་ཆོས་ཤེས་སོགས་ཡོད་ཚེ་དེ་དག་མཐོང་ལམ་དུ་ཐལ། དེ་དང་མཐོང་ལམ་པའི་རྒྱུད་ཀྱི་ཟག་མེད་ཡེ་ཤེས་ཡིན་པའི་ཕྱིར། འདོད་ན། ཆགས་བཅས་པའི་ཀུན་འབྱུང་རྗེས་ཤེས་པའི་རྒྱུད་ཀྱི་སྡུག་བསྔལ་ཆོས་བཟོད་དེ་འདོད་པའི་སྡུག་་་་་་613 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བསྔལ་མཐོང་སྤང་གི་དངོས་གཉེན་དུ་ཐལ། དེའི་ཕྱིར། འདོད་ན། ཀུན་འབྱུང་རྗེས་ཤེས་པའི་རྒྱུད་ལ་འདོད་པའི་སྡུག་བསྔལ་མཐོང་སྤང་ཡོད་པར་ཐལ། དེའི་དངོས་གཉེན་ཡོད་ཚུལ་དེའི་ཕྱིར། འདོད་ན། འཁོར་གསུམ་གྱི་འཁོར་ལོ་ཡིན་ཟེར་ན། ཁོ་ན་རེ། ཀུན་འབྱུང་རྗེས་ཤེས་པའི་རྒྱུད་ལ་སྡུག་བསྔལ་ཆོས་ཤེས་དང་ཆོས་ཤེས་གང་ཡང་མི་སྲིད་པར་ཐལ། དེའི་ཕྱིར། འདོད་མི་ནུས་ཏེ། དེའི་རྒྱུད་ལ་དེ་ལྡན་པའི་ཕྱིར། དེར་ཐལ། སློབ་དཔོན་རང་ཉིད་ཀྱིས་ཁས་བླངས་པར་མངོན་གསལ་ཡིན་པའི་ཕྱིར་ཏེ། རྩ་བར། བཞི་ལ་རེ་རེ་འཕེལ་དང་ལྡན། ཞེས་སོ། །ཁ་ཅིག དེས་ན་མཐོང་ལམ་པའི་རྒྱུད་ཀྱི་ཟག་མེད་ལམ་བདེན་ཡིན་ན་མཐོང་ལམ་གྱིས་མ་ཁྱབ་པར་ཐལ། རྫས་སྤྱི་སོགས་ཆོད་ཀྱང་དེ་མ་ཡིན་པ་ཡོད་པའི་ཕྱིར་ཞེ་ན་དཔྱད་དགོས་པར་གསུངས་སོ། །ཆོས་ཤེས་ཀྱི་རྟེན་ཡིན་ན་འདོད་རྟེན་ཅན་ཡིན་པས་ཁྱབ་བྱས་པ་ལ ཁ་ཅིག བསམ་གཏན་དང་བོའི་དགྲ་བཅོམ་པའི་རྒྱུད་ཀྱི་ཆོས་ཤེས་ཀྱི་རྟེན་ཆོས་ཅན། འདོད་པའི་རྟེན་ཅན་དུ་ཐལ། ཆོས་ཤེས་ཀྱི་རྟེན་ཡིན་པའི་ཕྱིར། གཞན་དག་ན་རེ། མ་གྲུབ་པ་ཡིན་ཏེ། གོང་མའི་དགྲ་བཅོམ་པ་ལ་ཆོས་ཤེས་ལྡན་ཚུལ་གཅིག་མེད་པའི་ཕྱིར། དེར་ཐལ། ཆོས་ཤེས་ཀྱི་རྟེན་ཡིན་ན་འདོད་པའི་རྟེན་ཅན་ཡིན་པས་ཁྱབ་པའི་ཕྱིར། མ་གྲུབ་ན། དེར་ཐལ། རྩ་བར། ཆོས་ཤེས་བྱ་བ་འདོད་རྟེན་ཅན། །ཞེས་གསུངས་སོ། །ཁོ་ན་རེ། དེའང་དཔྱད་དགོས་ཏེ། གོང་མའི་དགྲ་བཅོམ་པའི་ཐོབ་པའི་ཆོས་ཤེས་ལ་འདོད་པའི་རྟེན་ཅན་དུ་གང་གིས་་་་་ཀྱང་མ་གསུངས་པར་མངོན་གསལ་ཁོ་ན་ཡིན་ཏེ། གཞན་དུ་ན་དེ་འདྲའི་དགྲ་བཅོམ་པ་དེ་འདོད་པའི་དགྲ་བཅོམ་པ་ལས་ཐལ་བ་བཟློག་ཏུ་མེད་པར་འགྱུར་་་་་རོ། །ཁ་ཅིག གོང་མའི་དགྲ་བཅོམ་པའི་ཐོབ་པའི་ཆོས་ཤེས་དེ་མེད་པར་སྙམ་མོ་ཟེར་ན། དེ་མི་འཐད་པར་ཐལ། གོང་མའི་དགྲ་བཅོམ་པ་མི་གཡོ་བས་ཆོས་་ 614 ་

མཛོད་གནས་བདུན་པ།ཤེས་ཐོབ་པ་ཁས་བླངས་ན་གཞུང་དོན་མཆོག་ཏུ་འགྲོ་བ་ཡིན་པའི་ཕྱིར། མ་གྲུབ་ན། དེར་ཐལ། མི་གཡོ་བའི་དགྲ་བཅོམ་པ་ཡིན་ན་ཤེས་པ་བཅུ་ཐོབ་པར་སྨྲ་བ་གཞུང་དོན་རྨ་མེད་པ་ཡིན་པའི་ཕྱིར། མ་གྲུབ་ན། དེར་ཐལ། མཛོད་རྩ་བ་ལས།མི་གཡོ་བས་ནི་བཅུ་འཐོབ་པོ། །ཞེས་སོ། །དེས་ན་ཁྱོད་ཀྱི་དཔྱད་ཚུལ་ལྟར་ན་གོང་མའི་དགྲ་བཅོམ་པའི་རྒྱུད་ཀྱི་ཆོས་ཤེས་ཀྱི་རྟེན་དེ་འདོད་པའི་རྟེན་ཅན་དུ་་་་འདོད་དམ་མིན་པར་འདོད་ཅེ་ན། གོང་དུ་ཁས་བླངས་པ་ཁྱོད་ཉིད་ལ་དཀའོ་ཟེར།རིགས་སྨྲ་ཚིག་ལ་རྩོད་མཁན་ན་རེ། གཟུགས་མེད་པའི་རྒྱུད་ཀྱི་ཟག་མེད་སྡོམ་པ་དེ་གཟུགས་སུ་ཁས་ལེན་དགོས་རྒྱུ་ལ། འོ་ན་དེ་ཆོས་ཅན། འབྱུང་འགྱུར་དུ་ཐལ། འབྱུང་བ་མིན་པའི་གཟུགས་ཡིན་པའི་ཕྱིར། འདོད་ན། དེའི་རྟེན་གྱི་འབྱུང་བ་ཡོད་པར་ཐལ། དེ་འབྱུང་འགྱུར་ཡིན་པའི་ཕྱིར། ཁྱབ་པ་ལུང་རིགས་ཀྱིས་སྒྲུབ་སླའོ། །ཁ་ཅིག ཀུན་རྫོབ་ཤེས་པའི་ཡུལ་མ་ཡིན་པ་ཡོད་སྙམ་སྟེ། ཀུན་རྫོབ་ཤེས་པ་དེ་ཡིན་པའི་ཕྱིར། དེར་ཐལ། དེའི་ཡུལ་ཡིན་ན་དེ་དང་ཐ་དད་ཡིན་པས་ཁྱབ་པའི་ཕྱིར། དེར་ཐལ། རང་འགྲེལ་ལས། དེ་དག་ནི་ཡུལ་དང་ཡུལ་ཅན་ཐ་དད་མེད་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། དེ་ནི་མཁས་པའི་དབང་བོ་མང་བོས་ཀུན་རྫོབ་ཤེས་པ་ལྟ་བུ་རང་དང་གཅིག་ཏུ་གྱུར་པའི་དེའི་་་་་་་ཡུལ་མིན་པ་ལ་དགོངས་སམ་སྟེ། གཞན་དུ་ན་རྩ་བར། ཀུན་རྫོབ་ཡུལ་ནི་ཐམས་ཅད་དོ། །ཞེས་པའི་དོན་མེད་པར་འགྱུར་རོ་ཞེ་ན། ཁོ་ན་རེ། འོ་ན། ཀུན་རྫོབ་ཤེས་པ་རིག་བྱ་དང་རིག་བྱེད་གཉིས་ཀར་ཐལ། དེའི་ཕྱིར། འདོད་ན། བྱ་བྱེད་གཉིས་གཅིག་ཀྱང་སྐྱོན་མེད་པར་འགྲོ་བར་ཐལ། དེའི་ཕྱིར། ཁོ་ན་རེ། དེ་ནི་དཀའ་བར་སྣང་སྟེ། བློ་བློའི་ཡུལ་ཡིན་ན་མེས་མེ་བསྲེག་པ་དང་མུན་པས་མུན་་ 615 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པ་སྒྲིབ་པར་ཁས་ལེན་དགོས་པས་ཐལ་བ་བཟློག་ཐབས་མེད་དོ། །མཁས་པ་ལ་ལས་དེ་དག་ལ་བརྟག་པའི་སྒོ་མང་ཞིང་ཞིབ་ཆ་གཅིག་ཨ་ཁུ་ཚང་ནས་འདི་ལྟར་་་གསུངས་ཏེ། དེ་ཉིད་ལས། གཞི་གྲུབ་ན་ཀུན་རྫོབ་ཤེས་པའི་དམིགས་པ་ཡིན་པས་ཁྱབ་ཀྱང་། ཀུན་རྫོབ་ཤེས་པས་ཁྱོད་ལ་དམིགས་པས་མ་ཁྱབ་ཟེར་ཆོག་པའི་ཕྱིར། ཡང་ན་རྗེས་དཔག་གིས་རང་གི་སྣང་ཡུལ་མ་རྟོགས་ཀྱང་རྗེས་དཔག་དེས་རང་གི་སྣང་ཡུལ་རྟོགས་ཟེར་བ་ལྟར་བྱས་ཀྱང་ཆོག་གོ། ཞེས་གསུངས་མཆོག་ཏུ་བརྩིའོ་ཞེ་ན། ཁོ་ན་རེ། དེའང་མཐའ་གཅིག་ཏུ་འཐད་དཀའ་སྟེ། གཞན་དུ་ན་ཀུན་རྫོབ་ཤེས་པས་ཁྱོད་ལ་མ་དམིགས་པ་ཞིག་ངོས་འཛིན་ཡོད་དགོས་པས་དེ་ནི་སུས་བཙལ་ཀྱང་ཤེས་བྱ་ཡིན་པ་ཞིག་མི་རྙེད་དོ། །ཡང་ན་གོང་མའི་ལུགས་ལ་རྗེས་དཔག་གིས་མ་རྟོགས་པ་ཞིག་འཇོག་དཀའ་བའི་ཕྱིར། མ་གྲུབ་ན། རྗེས་དཔག་གི་སྣང་ཡུལ་ཆོས་ཅན། རྗེས་དཔག་གིས་རྟོགས་པར་ཐལ། གཞི་གྲུབ་པའི་ཕྱིར་ཟེར་ན་ལན་གཅིག་འདེབས་རྒྱུ་ཡོད་ཀྱང་མ་བཏབ་པོ། །གཞན་ཡང་། ཀུན་རྫོབ་ཤེས་པ་སྤྱི་ཙམ་གྱིས་དེ་སྤྱི་ཙམ་རིག་པར་ཁས་ལེན་པ་དཀའ་སྟེ། སྡོམ་ལས།གཞན་ཙམ་རིག་གསུངས་བྱེ་བྲག་པ་ལ་དགོངས། །ཞེས་པའི་སྤྱི་ལྡོག་གིས་རང་དང་རང་གི་ཚོགས་པ་སོགས་རིག་པ་མི་བཞེད་པར་གསལ་ལ་རྣམ་མཁྱེན་མི་་་་་་་་འདོད་པ་དེས་ཀྱང་ཤེས་ལ། དེ་མིན་རང་རིག་དང་གཞན་རིག་ཅེས་ཐ་སྙད་མེད་པའི་སྒྲུབ་བྱེད་སེམས་ཀྱིས་རང་གིས་རང་རིག་པ་མིན་པས་ཤེས་སོ། །ཁ་ཅིག ཀུན་རྫོབ་ཤེས་པས་རང་གི་ཚོགས་པ་དང་རང་མ་གཏོགས་པའི་ཆོས་ཐམས་ཅད་རྟོགས་པར་ཐལ། དེ་ལས་གཞན་པའི་ཆོས་ཐམས་ཅད་བདག་མེད་པའང་རྟོགས་པའི་ཕྱིར། གཞན་ནི་བདག་མེད་ཉིད་རིག་འགྱུར། །ཞེས་གསལ་བར་གསུངས་པ་ལ། ཁོ་ན་རེ། དེས་ཆོས་ཐམས་ཅད་བདག་མེད་པར་རྟོགས་ཤིང་ཆོས་རྟོགས་མི་དགོས་སྙམ་མོ་ཟེར་བའང་མི་རིགས་ཏེ། དེས་་ 616 ་

མཛོད་གནས་བདུན་པ།ཆོས་ཐམས་ཅད་ལ་དམིགས་དགོས་པས་ཤེས་པའི་ཕྱིར་ཞེ་ན། ཁོ་ན་རེ། ཀུན་རྫོབ་ཤེས་པ་དེས་ཆོས་ཐམས་ཅད་ལ་དམིགས་ཀྱང་ཆོས་ཐམས་ཅད་རྟོགས་མི་་་་་་དགོས་སྙམ་ན། ཁོ་ན་རེ། དེ་ཤིན་ཏུ་མི་འཐད་པར་གནས་ཏེ། ཤེས་པ་དེས་གཞལ་བ་དང་རྟོགས་པ་དམིགས་པ་སོགས་དོན་གཅིག་པར་མངོན་པའི་སྤྱི་སྐད་་་ལ་གྲགས་ཤིན་ཏུ་ཆེ་བས་བྱིས་པ་ཡན་ཆད་ཀྱིས་ཀྱང་གོ་ནུས་སོ་ཟེར་ན་དཔྱད།ཁ་ཅིག གཞི་གྲུབ་ན། ཀུན་རྫོབ་ཤེས་པའི་ཡུལ་ཡིན་པས་མ་ཁྱབ་པར་ཐལ། སྔ་མའི་ལུང་རིགས་ཀྱིས་བསྒྲུབ་ཟིན་པ་ལྟར་རིགས་པའི་ཕྱིར། ཡང་ན་གཞི་གྲུབ་ན་དེའི་ཡུལ་ཡིན་པས་མ་ཁྱབ་པ་ནི་མངོན་པའི་རྒྱན་རང་ལས། རང་ཉིད་ནི་ཡུལ་དུ་མི་ཕྱེད་དེ་ཡུལ་དང་ཡུལ་ཅན་ལ་ཐ་དད་ཀྱིས་ཁྱབ་པ་ལ་ཡུལ་དང་ཡུལ་ཅན་ཐ་དད་མེད་པའི་ཕྱིར་དང་། རང་ཉིད་ལ་བྱེད་པ་འགལ་བའི་ཕྱིར་ཏེ། རལ་གྲིས་རང་ཉིད་མི་གཅོད་པ་བཞིན་ནོ། །ཞེས་སོ་ཟེར་བ་ལ། ཁ་ཅིག དེ་ནི་དཔྱད་དགོས་པར་སྣང་སྟེ། རྩ་བ་དང་འགལ་དོགས་ཆེ་བའི་ཕྱིར། དེར་ཐལ། རྩ་བ་ལས། གཞི་གྲུབ་ན་ཀུན་རྫོབ་ཤེས་པའི་ཡུལ་ཡིན་པ་གསལ་བར་བསྟན་ཏེ། ཀུན་རྫོབ་ཡུལ་ནི་ཐམས་ཅད་དོ། །ཞེས་པས་ཀྱང་ངོ་ཟེར་བ་ལ། འགྲེལ་བཤད་པ་ཁ་ཅིག་གིས་དེ་ནི་རྫས་སྤྱི་ཉིས་མགོ་ཆོད་པའི་དབང་དུ་བྱས་པ་ཡིན་ཏེ། དེ་ལྟར་མིན་ན་རྩ་འགྲེལ་སོགས་དང་འགལ་བར་ཁོ་ནར་གནས་སོ་ཟེར།ཁ་ཅིག ཀུན་རྫོབ་གཅིག་བུས་རང་ཚོགས་ལས། །གཞན་ནི་བདག་མེད་ཉིད་རིག་འགྱུར། །ཞེས་པའི་ཀུན་རྫོབ་ཤེས་པའི་ཡུལ་མིན་པ་དུ་མ་ཞིག་གསུངས་ཤིང་། ཀུན་རྫོབ་ཡུལ་ནི་ཐམས་ཅད་དོ། །ཞེས་པས་གཞི་གྲུབ་ན་དེའི་ཡུལ་ཡིན་པར་བསྟན་པས་དེས་ན་གཞུང་གོང་འོག་གཉིས་འགལ་བར་འགྱུར་རམ་ཞེ་ན།རྣམ་དཔྱོད་ཤིན་ཏུ་ཡངས་པའི་མཁས་མཆོག་ལ་ལས། དེ་ནི་་འགལ་བར་སྤངས་སླ་སྟེ། གཞུང་གཅིག་གིས་ནི་ཀུན་རྫོབ་ཤེས་པ་སྤྱི་ཙམ་གྱིས་ཤེས་བྱ་ཀུན་རིག་པ་་ 617 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལ་སྦྱར་ཞིང་། གཞུང་གཅིག་གིས་ནི་ཀུན་རྫོབ་ཤེས་པ་བྱེ་བྲག་པ་ལ་སྦྱར་ནས་བྱེ་བྲག་པ་དེའི་རང་ཉིད་ཀྱིས་རང་ཉིད་མི་རིག་པར་བཤད་པ་ཡིན་ཏེ། གང་སྤེལ་ལས། རང་གི་བདག་ཉིད་ལ་བྱ་བ་འགལ་བའི་ཕྱིར་སོར་མོའི་རྩེ་མོ་དང་རལ་གྲིའི་སོ་ནི་དེ་ཉིད་ཀྱིས་མི་རེག་ཅིང་མི་གཅོད་པ་བཞིན་ནོ། །ཞེས་གསུངས་པ་ལྟར་ན། ཀུན་རྫོབ་ཤེས་པ་སྤྱི་བྱེ་བྲག་གིས་ཁྱད་བྱེད་པ་ཡིན་ནམ་ཟེར་ན། ཁོ་ན་རེ། དེའང་དཀའ་སྟེ། ཀུན་རྫོབ་ཤེས་པ་སྤྱི་ཙམ་གྱིས་ཀུན་རྫོབ་ཤེས་པ་རིག་ན་རང་གིས་རང་རིག་པ་ལས་གཞན་མེད་དོ་ཟེར། གང་བཀོད་པ་ལྟར་ན་དཔྱད་གཞི་ཞིག་འདུག་ཀྱང་ཀུན་རྫོབ་ཤེས་པས་ཀུན་རྫོབ་ཤེས་པ་མི་རིག་ཀྱང་ཀུན་རྫོབ་ཤེས་པ་ཀུན་རྫོབ་ཤེས་པས་རིག་པ་ལ་ཉེས་པ་མེད་པར་སེམས་སོ། །ཁ་ཅིག དགྲ་བཅོམ་ཐོབ་མ་ཐག་པ་ཡིན་ན་ཟད་པ་ཤེས་པ་མངོན་དུ་གྱུར་པས་ཁྱབ་པ་ཡིན་ཏེ།འགྲེལ་བ་མངོན་པའི་རྒྱན་ལས། སྲིད་རྩེའི་སྒོམ་སྤང་རྣམ་པ་དགུ་བ་དེ་ཟད་པའི་ཐོབ་པ་དང་དེ་ཟད་པ་ཤེས་པའི་རྣམ་གྲོལ་གྱི་ལམ་ལྷན་ཅིག་ཏུ་སྐྱེ་སྟེ། འདི་ནི་རྣམ་གྲོལ་ཐ་མ་ཡིན་ནོ། །ཞེས་བྱུང་ངོ་ཞེ་ན། གཞན་དག་ན་རེ། འོ་ན་དགྲ་བཅོམ་ཐོབ་མ་ཐག་པ་ལ་མི་སྐྱེ་བ་ཤེས་པ་མངོན་དུ་གྱུར་པ་གཅིག་མེད་པར་ཐལ།དམ་བཅའ་དེའི་ཕྱིར། འདོད་མི་རིགས་ཏེ། ཟད་མི་སྐྱེ་བའི་ཤེས་པ་གཉིས་དགྲ་བཅོམ་ཐོབ་མ་ཐག་པ་ལ་ཡོད་པར་སློབ་དཔོན་གྱི་དགོངས་པ་རྨ་མེད་པ་ཡིན་་་་་་་པའི་ཕྱིར། མ་གྲུབ་ན། དེར་ཐལ། མཛོད་ལས། དེ་གཉིས་དང་བོར་སྐྱེས་པ་ནི། །སྡུག་བསྔལ་རྒྱུ་རྗེས་ཤེས་པ་ཡིན། །ཞེས་པས་འགྲུབ་སྙམ་མོ་ཟེར་ན། ཁོ་ན་རེ།དེའང་དཔྱད་དགོས་པར་འདྲ་སྟེ། དེ་གཉིས་གཅིག་ཅར་དུ་རྒྱུད་ལྡན་ཡོད་ཀྱང་དགྲ་བཅོམ་ཐོབ་ཚེ་ཟད་པ་ཤེས་པ་ད་ལྟ་བ་མངོན་དུ་བྱེད་དགོས་པ་རྩ་བའི་་་་་་་་་དགོངས་པ་ཡིན་ཚོད་དུ་སྣང་སྟེ། དེ་ཉིད་ལས། དེ་ཟད་ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་གསུངས་ཟེར་ན། གཞུང་གོང་འོག་གཉིས་ཀྱི་་ 618 ་

མཛོད་གནས་བདུན་པ།དོན་བཀྲལ་སླ་བས་བློ་ཆུང་བ་རྣམས་ཀྱིས་དཔྱད་པར་བྱ་བའིཡུལ་དུ་གནས་ཀྱང་།བློ་གྲོས་ཆེ་བ་དག་གིས་འདི་ལྟར་རྩོད་པར་བྱེད་ན། དགྲ་བཅོམ་ཐོབ་ཚེ་ཟད་མི་སྐྱེ་བའི་ཤེས་པ་གང་རུང་མངོན་དུ་གྱུར་མི་དགོས་ཏེ། དེ་གཉིས་གང་རུང་མངོན་དུ་མ་གྱུར་པའི་དགྲ་བཅོམ་ཐོབ་མ་ཐག་པ་ཡོད་པའི་ཕྱིར། དེར་ཐལ། དང་བོ་གསར་དུ་སྐྱེས་པའི་ཟད་མི་སྐྱེ་བའི་ཤེས་པ་ལ་རྗེས་ཤེས་ཀྱིས་ཁྱབ་པ་གང་ཞིག་་་་་་དགྲ་བཅོམ་ཐོབ་མ་ཐག་པའི་སྲིད་ཉོན་དགུ་བ་སྤངས་པའི་རྣམ་གྲོལ་ལམ་ལ་ཆོས་ཤེས་ཤིག་ཡོད་པའི་ཕྱིར། དང་བོ་གྲུབ་སྟེ། དང་བོར་སྐྱེས་པའི་དེ་གཉིས་ཀྱིས་སྲིད་རྩེའི་སྡུག་ཀུན་ལ་དམིགས་དགོས་པས་གོ་སླ་བས་སོ་ཟེར། ཡང་ན། རྩ་བར།དེ་གཉིས་དང་བོར་སྐྱེས་པ་ནི། །སྡུག་བསྔལ་རྒྱུ་རྗེས་ཤེས་པ་ཡིན། །ཞེས་སོ་ཟེར།གཉིས་པ་དེར་ཐལ། རྩ་བར། བསྒོམ་པའི་ལམ་ལ་འགོག་པའམ། །ལམ་ལ་ཆོས་ཤེས་གང་ཡིན་ཏེ། །ཁམས་གསུམ་གྱི་ནི་གཉེན་པོ་ཡིན། །ཞེས་པས་ཀྱང་རིག་ན་སྔར་བརྟག་ཡོད་ཀྱང་བར་མཚམས་ནས་སྤྲོ་དགོས་པ་ཡོད་དོ། །གཞན་དག་ན་རེ།སྲིད་ཉོན་དགུ་བ་སྤངས་པའི་རྣམ་གྲོལ་ལམ་གྱི་ངོ་བོར་གྱུར་པའི་ཆོས་ཤེས་རྒྱུད་་་་ལྡན་གྱི་དགྲ་བཅོམ་ཐོབ་མ་ཐག་པ་ལ་ཟད་མི་སྐྱེ་བའི་ཤེས་པ་རྒྱུད་ལྡན་མེད་པར་་ཐལ། རིགས་པའི་དཔྱད་ཚུལ་དེའི་ཕྱིར། འདོད་མི་ནུས་ཏེ། དེ་ཟད་ཐོབ་དང་ཟད་པ་ཤེས། །དེ་ཚེ་དེ་མི་སློབ་དགྲ་བཅོམ། །ཞེས་པ་དྲངས་པས་ཀྱང་རིག་པའི་ཕྱིར་ཟེར་ལ།ཁ་ཅིག དགྲ་བཅོམ་པ་ལ་ཟད་མི་སྐྱེ་བའི་ཤེས་པ་དེ་གཉིས་ཅི་རིགས་སྐྱེས་པས་ཁྱབ་ཟེར་ན། གཞན་འཕེན་མཁན་དག་གིས་འོ་ན། ཤེས་པ་དེ་གཉིས་རྒྱུད་ལྡན་ལ་དེ་གཉིས་ད་ལྟ་བས་ཁྱབ་པར་ཐལ། དེ་གཉིས་དེའི་རྒྱུད་ལ་སྐྱེས་པས་ཁྱབ་པ་གང་ཞིག དེ་སྐྱེས་ལ་ད་ལྟ་བས་ཁྱབ་པ་གོང་འོག་ཀུན་མཐུན་པའི་ཕྱིར། དེར་ཐལ། ད་ལྟ་པའི་དོན་སྐྱེས་ལ་མ་འགག་པ་འཇོག་དགོས་པ་ཐམས་་ 619 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཅད་ཕྱོགས་གཅིག་ཏུ་མཐུན་པར་སྣང་ངོ་། །ཁ་ཅིག ཟད་མི་སྐྱེ་བའི་ཤེས་པ་གཉིས་པོ་གང་རུང་ལ་ཡུལ་བྱ་བ་བྱས་ཟིན་རྟོགས་པས་ཁྱབ་པ་ཡིན་ཏེ། མཛོད་རྩ་བ་ལས། ཟད་པ་ཤེས་པ་བདེན་རྣམས་ལ། །ཡོངས་ཤེས་ལ་སོགས་ངེས་པའོ། །ཡོངས་ཤེས་བྱར་མེད་ཅེས་ལ་སོགས། །མི་སྐྱེ་བ་ཡི་བློ་འདོད་དོ། །ཞེས་གསུངས་པ་ལ། ཁ་ཅིག དེས་ན་སྡུག་བསྔལ་ཤེས་པའི་ངོ་བོར་གྱུར་པའི་ཟད་པ་ཤེས་པ་ཆོས་ཅན། བདེན་བཞི་ཅི་རིགས་ལ་བྱ་བས་བྱས་ཟིན་པའི་རྣམ་ཅན་དུ་ཐལ།དེའི་ཕྱིར། འདོད་མི་ནུས་ཏེ། སྡུག་བདེན་གྱི་རྣམ་ཅན་ཡིན་པའི་ཕྱིར། མ་གྲུབ་ན། དེར་ཐལ། སྡུག་བསྔལ་ཤེས་པ་ཡིན་པའི་ཕྱིར། ཁྱབ་སྟེ། རྩ་བར། རང་རང་གི། བདེན་པའི་རྣམ་པས་བཞི་ཡིན་ནོ། །ཞེས་དང་། ཡང་སྡུག་བསྔལ་ཤེས་པ་ལ་སྡུག་བདེན་གྱི་རྣམ་ཅན་གྱིས་ཁྱབ་པ་ནི་ངེས་པར་འཛིན་དགོས་ལ་སྡུག་བདེན་་་་་ཡིན་ན་དེའི་ཡུལ་ཡིན་པ་གཙོ་ཆེ་བས་ཁས་ལེན་དགོས་རྒྱུ་ལ། འོ་ན། མ་འོངས་པའི་སྡུག་བདེན་ལའང་དེའི་ཡུལ་གྱིས་ཁྱབ་པར་ཐལ། སྡུག་བདེན་ཡིན་ཚད་དེའི་ཡུལ་དུ་བྱས་པས་གོ་ནུས་པའི་ཕྱིར། འདོད་ན། ཟད་པ་ཤེས་པའི་ངོ་བོར་གྱུར་པའི་སྡུག་བསྔལ་ཤེས་པས་ཀྱང་མ་འོངས་པའི་སྡུག་བདེན་ལ་དམིགས་པར་་་ཐལ། དེའི་ཕྱིར། འདོད་ན། ཟད་མི་སྐྱེ་བའི་ཤེས་པས་ཀྱང་ཡུལ་མ་འོངས་པ་ལ་དམིགས་པར་ཐལ། དེའི་ཕྱིར། འདོད་སྙམ་པ་མི་རིགས་ཏེ། མཆིམས་ཊཱིཀ་ལས།བྱ་བ་བྱར་མེད་པ་ཙམ་དུ་རྟོགས་ཀྱི་བདེན་བཞི་ལ་མི་རྟོགས་པའི་ཕྱིར། ཞེས་པ་དང་། ཡང་ན་བདག་གིས་སྡུག་བསྔལ་ཡོངས་སུ་ཤེས་སོ། །ཞེས་དང་ལམ་བསྒོམས་སོ། །ཞེས་ཡུལ་ངེས་ཅན་དུ་གསུངས་པ་ཡིན་ཟེར་ན། གཞན་དག་ན་རེ།བཤད་མ་ཐག་པ་ལྟར་ཟད་པ་ཤེས་པ་ལ་རྣམ་པ་བཅུ་བཞི་ཅི་རིགས་ཀྱི་རྣམ་ཅན་་མེད་པར་ཐལ། དེ་ལྟར་བྱ་བ་བྱས་ཟིན་པ་དང་སླར་བྱ་བ་བྱར་མེད་པ་ནི་དེ་བཅུ་བཞི་པོ་གང་ཡང་མ་ཡིན་པའི་ཕྱིར། ཁྱབ་སྟེ། དེ་བཅུ་བཞིའི་རྣམ་ཅན་དང་དེ་་ 620 ་

མཛོད་གནས་བདུན་པ།ལྟར་བྱ་བ་བྱས་ཟིན་པའི་རྣམ་ཅན་འགལ་བ་ཁོ་ནར་གནས་པའི་ཕྱིར་ཟེར། ཁ་ཅིག སྐྱོན་དེ་དག་མེད་པར་ཐལ། རྣམ་པ་བཅུ་བཞི་ཅི་རིགས་ཀྱི་རྣམ་ཅན་ཡིན་ཀྱང་རྗེས་ཐོབ་ཏུ་དེ་འདྲའི་ངེས་ཤེས་འདྲེན་པའི་ཤེས་པ་ཡིན་ཟེར་ན། དེའང་འཐད་པར་དཀའ་སྟེ། ཟད་མི་སྐྱེ་བའི་ཤེས་པ་གཉིས་ཀྱི་ཁྱད་པར་ཕྱེ་ཚེ་ཟད་པ་ཤེས་པ་ལ་ཀུན་འབྱུང་སྤངས་སོ་སྡུག་བསྔལ་ཤེས་སོ་ཞེས་པའི་རྣམ་ཅན་ཡིན་་་་་་་་དགོས་ལ། མི་སྐྱེ་བ་ཤེས་པ་ནི་སླར་བྱ་བ་བྱར་མེད་པའི་རྣམ་ཅན་དུ་ངེས་དགོས་པས་དེ་མིན་ཤེས་པ་དེ་གཉིས་ཀྱི་ཁྱད་འབྱེད་ཚུལ་མེད་པར་མངོན་ཏེ། རྩ་འགྲེལ་ཀུན་ཏུ་གྲགས་ཆེའོ། །ཡང་ན། ཀུན་འབྱུང་ཤེས་པའི་ངོ་བོར་གྱུར་པའི་ཟད་པ་ཤེས་པ་དེ་ཀུན་འབྱུང་སྤངས་སོ་ཞེས་པའི་རྣམ་ཅན་མིན་པར་ཐལ། ཀུན་འབྱུང་གི་ཁྱད་ཆོས་རེ་རེའི་རྣམ་ཅན་ཡིན་པའི་ཕྱིར། ཁྱབ་པ་ཡོད་དེ། བདེན་བཞིའི་ཤེས་པ་སོགས་ཀྱི་ཁྱད་པར་རྣམ་པས་འབྱེད་དགོས་པའི་ཕྱིར། དེར་ཐལ། རྩ་བར། རྣམ་པ་རྣམ་པ་སྤྱོད་ཡུལ་དང་། །ཞེས་རྣམ་པས་འབྱེད་པ་གོ་སླ་བས་སོ་ཟེར་ན། ཁ་ཅིག འོ་ན། ཀུན་འབྱུང་ཤེས་པའི་ངོ་བོར་གྱུར་པའི་ཟད་ཤེས་དེ་ཀུན་འབྱུང་གི་ཁྱད་ཆོས་སོགས་ཀྱི་རྣམ་ཅན་དུ་འཛིན་པ་ནི་གཞུང་དང་མཐུན་པར་མི་སྣང་སྟེ། ཟད་པ་ཤེས་པ་དང་མི་སྐྱེ་བ་ཤེས་པ་གཉིས་ཀྱི་ཁྱད་པར་ཕྱེས་པས་ཤེས་པའི་ཕྱིར། དེར་ལྟར་གོང་སྨོས་བཞིན་དུ་འཕེན་སླ་བའི་ཕྱིར་ཟེར།དོན་བསྡུས་པས་དཔྱད་ན། ཀུན་འབྱུང་ཤེས་པའི་ངོ་བོར་གྱུར་པའི་ཟད་པ་ཤེས་པ་དེ་ཀུན་འབྱུང་གི་ཁྱད་ཆོས་ཀྱི་རྣམ་ཅན་མིན་ན་ཀུན་འབྱུང་ཤེས་པ་་་་་་ཡིན་པས་བདེན་བཞིའི་ཤེས་པ་སོགས་རྣམ་པས་ཁྱད་ཕྱེས་པ་དང་འགལ། ཡང་དེ་ཀུན་འབྱུང་སྤངས་སོ་ཞེས་པའི་རྣམ་ཅན་མིན་ན་ཟད་མི་སྐྱེ་བའི་ཤེས་པ་་་་་་་་་་གཉིས་ཀྱི་ཁྱད་ཕྱེ་ཚུལ་མེད་པར་འགྱུར་བས་གང་བཀོད་པ་ལྟར་ན་དཀའ་བའི་་་་་་ 621 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གནས་ཤིག་ཡིན་པར་མཁས་པའི་ངག་རྒྱུན་ནས་ཡང་ཡང་ཐོས་སོ། །ཆོས་ཤེས་ཀྱི་ཡུལ་དུ་གྱུར་པའི་སེམས་ཤེས་ཟག་བཅས་ཡོད་པའི་ཕྱིར་་་་་་་བྱས་པ་ལ། ཁོ་ན་རེ། དེའི་ཡུལ་དུ་གྱུར་པའི་སེམས་ཤེས་ཟག་བཅས་ནི་འཐད་པར་མི་འཛིན་ཏེ། སེམས་ཤེས་ལ་དངོས་གཞིས་ཁྱབ་པ་གང་ཞིག དངོས་གཞི་ཟག་བཅས་ལ་ཆོས་ཤེས་ཀྱིས་གང་བཀོད་པ་ལྟར་དམིགས་ཚུལ་མེད་པའི་ཕྱིར།དང་བོ་དེར་ཐལ། གཞན་ཡིད་ཤེས་པ་བསམ་གཏན་བཞི། །ཞེས་སོ། །ཁོ་ན་རེ།ཆོས་ཤེས་ཀྱི་ཡུལ་ལ་ཟག་བཅས་སེམས་ཤེས་མེད་ཟེར་བའང་གཟུང་བར་དཀའ་་་སྟེ། འགྲེལ་བ་མངོན་པའི་རྒྱན་ལས། སྡུག་བསྔལ་དང་ཀུན་འབྱུང་ཤེས་པས་བསྡུས་པའི་ཆོས་ཤེས་པས་ཀུན་རྫོབ་ཤེས་པ་དང་གཞན་གྱི་སེམས་ཤེས་ཟག་་་་་་་་་བཅས་ལ་དམིགས་པའི་ཕྱིར། ཞེས་གསུངས་པས་དེས་ཟག་བཅས་སེམས་ཤེས་ལ་དམིགས་པར་གསལ་བར་བསྟན་ཏོ་ཟེར། ཁོ་ན་རེ། ཁམས་གོང་མའི་ཟག་བཅས་ལ་དམིགས་པའི་ཆོས་ཤེས་ཤིག་ཡོད་པར་ཐལ། དེའི་ཕྱིར། འདོད་མི་ནུས་ཏེ།དེའི་སྡུག་ཀུན་གྱི་ཤེས་པ་གཅིག་མེད་པ་གང་ཞིག་གཞན་ཡོད་ཚུལ་མེད་པའི་ཕྱིར།དང་པོ་གྲུབ་སྟེ། ཆོས་ཤེས་བྱ་བའི་སྤྱོད་ཡུལ་ནི། །འདོད་སྡུག་བསྔལ་སོགས།ཞེས་པས་འདོད་པའི་སྡུག་བདེན་ཁོ་ནར་དམིགས་པར་བསྟན་ཏོ། །སྤྱིར་ཆོས་ཤེས་ཀྱི་ཡུལ་ལ་ཤེས་པ་དགུ་འཇོག་པར་གསལ་ཏེ། ཆོས་བློའི་སྤྱོད་ཡུལ་དགུ་ཡིན་ནོ། །ཞེས་པས་ཀྱང་ངོ་ཟེར་ན། ཁ་ཅིག ཆོས་ཤེས་སྤྱི་ཙམ་གྱིས་སེམས་ཤེས་ཟག་མེད་ལ་དམིགས་པ་ནི་དོགས་པ་མེད་ལ། ཟག་བཅས་སེམས་ཤེས་ལ་དམིགས་པ་ནི་དྲངས་མ་ཐག་པའི་རྩ་བས་ཁེགས་སླ་བས་དེས་ན་མཆིམས་ཊཱིཀ་ལ་དཔྱད་དགོས་ཆེའོ། །ཡང་ན་ཀུན་འབྱུང་ཤེས་པ་ཡིན་ན་ཀུན་འབྱུང་གི་ཁྱད་ཆོས་བཞིའི་རྣམ་་་ཅན་ཡིན་པས་ཁྱབ་པར་ཐལ། དྲངས་མ་ཐག་པའི་མཛོད་རྩ་དེ་དང་སྡུག་ཀུན་་ 622 ་

མཛོད་གནས་བདུན་པ།ཤེས་པའི་ཁྱད་ཕྱེ་ཚུལ་དང་། རྣམ་པ་རྣམ་པ་སྤྱོད་ཡུལ་དང་། །ཞེས་སོགས་ཀྱིས་གསལ་བར་མཛད་པ་ལ། ཁ་ཅིག དེའང་སྔར་དཔྱད་པ་བཞིན་ཟད་པ་ཤེས་པའི་ངོ་བོར་གྱུར་པའི་ཀུན་འབྱུང་ཤེས་པ་ཀུན་འབྱུང་གི་དེའི་རྣམ་ཅན་ཡིན་ན་ནི་་་་་་་ཕལ་ཆེར་འཐད་པར་སེམས་ཤིང་སྟོང་བདག་མེད་གཉིས་མ་གཏོགས་པའི་ལྷག་་་་མ་རྣམ་པ་བཅུ་བཞིའི་རྣམ་ཅན་དུ་ངེས་པའི་ཕྱིར་ཏེ། སྡོམ་ལས། ལྷག་མ་ཟད་དང་མི་སྐྱེ་རྣམ་བཅུ་བཞི། །ཞེས་དང་། རྩ་བར། སྟོང་དང་བདག་མེད་མ་གཏོགས་སོ། །ཞེས་སོ། །རྗེས་ཐོབ་ཏུ་དེ་ལས་གཞན་ཡུལ་དུ་བྱེད་དེ། སྡོམ་ལས།རྗེས་ཐོབ་བྱ་བ་བྱས་ཞེས་དྲན་པ་ལ། །ཞེས་བདག་གིས་བྱ་བ་བྱས་སོ། །སྐྱེ་བ་ཟད་དོ། །ཚངས་པར་སྤྱོད་པ་བསྟན་ཏོ། །འདི་ལས་སྲིད་པ་གཞན་མི་ཤེས་སོ། །ཞེས་སོགས་དང་། མཉམ་བཞག་ཏུ་སྟོང་དང་བདག་མེད་གཉིས་སྒོམ་ཚུལ་མི་མཐུན་པས་རྣམ་པ་དེ་གཉིས་མ་གཏོགས་སོ་ཞེས་རྩ་བ་ལས་སོ་ཟེར་བ་ནི། དེ་ནི་བྱེ་སྨྲ་ཕལ་ཆེར་འདོད་དོ། །བདེན་པ་བཞི་གང་རུང་ལ་དམིགས་ནས་ཡོངས་སུ་ཤེས་པའི་རྣམ་པ་་་་་་་ཅན་གྱི་ཆ་ནས་བཞག་པའི་མི་སློབ་པའི་ཤེས་པ་དེ་ཟད་པ་ཤེས་པའི་མཚན་ཉིད་་་ཡིན་པར་སྡོམ་ལྟར་ཡིན་ཟེར་ན། ཁ་ཅིག དེས་ན་ཆ་བཞག་གི་ཟད་ཤེས་ཀྱི་ཀུན་འབྱུང་ཤེས་པ་བསྡུས་ན་འདི་ལྟར་ཏེ་ཀུན་འབྱུང་ཤེས་པའི་ངོ་བོར་གྱུར་པའི་ཟད་ཤེས་དེ་ཀུན་འབྱུང་སྤངས་སོ་སྙམ་པའི་རྣམ་ཅན་གྱི་ཆ་ནས་བཞག་པའི་དེ་ཡིན་་་་ཟེར་ན། དེའང་མི་འཐད་པར་ཐལ། འདི་ནི་ཀུན་འབྱུང་ཡིན་ནོ་སྙམ་པའི་ཆ་ནས་བཞག་པའི་དེ་ཡིན་པའི་ཕྱིར་ཟེར་ན་དཔྱད། ཁ་ཅིག ཉན་ཐོས་ཀྱི་སེམས་ཤེས་ཀྱི་ཡུལ་ལ་ཤེས་བཟོད་སྐད་ཅིག་མ་བཅུ་དྲུག་པོ་ངེས་པའི་ཕྱིར། འདོད་ན།རྩ་བར། ཉན་ཐོས་མཐོང་བའི་སྐད་ཅིག་གཉིས། །རིག་སྟེ། ཞེས་པ་དང་འགལ་དོགས་ཆེའོ་ཟེར། ཁོ་ན་རེ། དེའི་སེམས་ཤེས་ཀྱི་ཡུལ་ལ་མཐོང་ལམ་སྐད་ཅིག་་ 623 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཉིས་ལས་མེད་པར་ཐལ། ཤེས་ཚུལ་དེའི་ཕྱིར། འདོད་ན། དེའི་སྐད་ཅིག་གསུམ་པ་ནས་བཅུ་དྲུག་བར་དེ་དག་དེའི་ཡུལ་ཡིན་པ་མི་འཐད་པར་ཐལ། ཁྱོད་ཀྱི་བཤད་ཚུལ་རིགས་པའི་ཕྱིར། འདོད་ན། མིན་པར་སེམས་ཏེ། དེའི་སྐད་ཅིག་གསུམ་པ་དང་མཉམ་དུ་འཇུག་པའི་སེམས་ཤེས་དེས་དེའི་སྐད་ཅིག་གསུམ་པ་་་་་་ཡུལ་དུ་གཟུང་རིགས་པའི་ཕྱིར། དེས་ན་མཐོང་ལམ་སྐད་ཅིག་མ་བཅོ་ལྔ་བོ་སེམས་ཤེས་ཀྱི་ཡུལ་དུ་འཛིན་པར་དམ་བཅའ་བ་ལ་ཉེས་པ་མེད་དམ་ཞེ་ན་གོང་་་དུ་དྲངས་པའི་རྩ་བ་དང་དཔྱད་གཞི་ཆེའོ། །ཁོ་ན་རེ། བཤད་ཚུལ་དེ་དག་ཁས་ལེན་པར་མི་བྱ་སྟེ། ཉན་ཐོས་རྒྱུད་ཀྱི་ཕ་རོལ་སེམས་ཤེས་ཀྱིས་ནི་མཐོང་ལམ་སྐད་ཅིག་མ་གཉིས་རིག་ཀྱང་དེ་ལས་གཞན་མི་རིག་སྟེ། སྡོམ་ལས། ཉན་ཐོས་སྦྱོར་བ་སྐད་ཅིག་བཅུ་བཞི་ཡིས། །མི་འགྲུབ་དང་བོ་གཉིས་རིག་ལྷག་མི་རིག །ཅེས་གསལ་བས་སོ། ཁ་ཅིག་དེའང་ཅིའི་ཕྱིར་ཡིན་སྙམ་ན། སྐད་ཅིག་གཞན་རྣམས་མི་རིག་པ་ནི་དེ་དག་གི་དམིགས་རྣམ་མི་མཐུན་པས་ཡིན་སྙམ་སྟེ། སྡོམ་འགྲེལ་ལས། གཞན་མི་རིག་སྟེ། སྐད་ཅིག་མ་རྣམས་དམིགས་རྣམ་མི་མཐུན་པས།དེ་ཤེས་ཆེད་དུ་སྦྱོར་བ་བྱས་ན་སྐད་ཅིག་མ་བཅུ་བཞི་ཡི་ཡུན་ལ་སྦྱོར་བ་མི་འགྲུབ་པའི་དེའི་བར་ལ་སྐད་ཅིག་མ་བཅུ་བཞི་བོ་འགག་འགྲོ་བ་ལ་འགག་པ་ཡུལ་དུ་མི་་བྱེད་པའི་ཕྱིར། ཞེས་པ་གཞུང་དོན་མཐར་ཐུག་ཏུ་ངེས་ཀྱང་དཔྱད་གཞི་ཞིག་མཆིས་ཟེར་བ་ནི། དེ་དག་གི་དམིགས་རྣམ་མི་མཐུན་པས་དེའི་སེམས་ཤེས་ཀྱིས་མི་དམིགས་པར་བཤད་ན། ཁ་ཅིག དམིགས་པ་ཁོ་ནར་ངེས་ཏེ། ཕ་རོལ་སེམས་ཤེས་ཀྱི་ཡུལ་ཡིན་ན་དམིགས་རྣམ་མཐུན་པའི་ཤེས་པས་ཁྱབ་པ་འཛིན་མི་་རུང་བའི་ཕྱིར་ཏེ། དམིགས་རྣམ་མི་འདྲ་བའི་སེམས་དུ་མར་དམིགས་པའི་སེམས་ཤེས་ཤིག་ངེས་པར་འཛིན་སླ་བའི་ཕྱིར་ལ། ཡང་ན་ཉན་ཐོས་ཀྱི་སེམས་ཤེས་ཀྱིས་ཡུལ་འདས་པ་ལ་མི་དམིགས་པ་ནི་འཛིན་དུ་དཀའ་སྟེ། སྔར་སྤྲོས་ཀྱང་624 ་

མཛོད་གནས་བདུན་པ།སྔོན་གནས་རྗེས་དྲན་ཡིན་མི་དགོས་པ་ཞིག་ཡོད་པའི་ཕྱིར་ཏེ། ཕ་རོལ་སེམས་ཤེས་འདས་པས་སེམས་འདས་པ་འཛིན་རིགས་པའི་ཕྱིར་ཟེར་བ་ལ་སྔར་དཔྱད་་་ཟིན་ཏོ། །ཁ་ཅིག ཆོས་ཤེས་ཡུལ་ལ་ཆོས་བཅུའི་ལྔ་ཡོད་ཟེར་ཏེ། གཟུགས་གཟུགས་མེད་ཀྱི་མཚུངས་ལྡན་མ་ཡིན་པའང་ཡོད་པས་ཤེས་པའི་ཕྱིར། མ་གྲུབ་ན། གཟུགས་གཟུགས་མེད་ཀྱི་མཚུངས་ལྡན་མ་ཡིན་པ་ཆོས་ཅན། རིམ་བཞིན་དེའི་སས་བསྡུས་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན།ཁྱོད་ལ་དེའི་སས་བསྡུས་མ་ཡིན་པ་གཅིག་མེད་པར་ཐལ། དེའི་ཕྱིར། འདོད་ན།ཕྱིའི་གཟུགས་ལྔ་བོ་དེའི་མཚུངས་ལྡན་མ་ཡིན་པ་དེ་མི་འཐད་པར་ཐལ། དེའི་ཕྱིར། ཡང་ན། དྲི་རོ་དག་ཆོས་ཅན། དེའི་མཚུངས་ལྡན་གྱི་ཆོས་ཡིན་པར་ཐལ།དེའི་མཚུངས་ལྡན་མ་ཡིན་པ་མ་ཡིན་པའི་ཕྱིར། རྟགས་ཁས། ཁྱབ་སྟེ། དེ་མ་ཡིན་པ་མ་ཡིན་པ་ཡིན་ན་དེ་ཡིན་དགོས་པ་ནི་རིགས་པ་སྨྲ་བ་རྣམས་ལ་གྲགས་ཆེ་བར་མངོན་ནོ། །མཆིམས་ཊཱིཀ་སོགས་སུ་ཆོས་བཅུས་ཆོས་ཐམས་ཅད་བསྡུས་པར་་་་་་་་་་་་་གསུངས་པ་ལ་བརྟག་ན་ཆོས་ཤེས་ཀྱི་ཡུལ་ལ་གཟུགས་ཀྱི་མཚུངས་ལྡན་མ་ཡིན་པ་ཡོད་པར་འདྲ་བ་ཞིག་ཁ་ཅིག་བཤད་ཀྱང་དཔྱད་དགོས་ཤིག་ཡོད་དོ། །ཁ་ཅིག ཤེས་པ་ཡིན་ན་སེམས་ཤེས་ཀྱི་ཡུལ་ཡིན་པས་ཁྱབ་པའི་ཕྱིར།དེར་ཐལ། སེམས་ཤེས་ཀྱི་ཡུལ་མ་ཡིན་པའི་ཤེས་པ་གཅིག་མེད་པའི་ཕྱིར། དེར་ཐལ། ཤེས་པ་བཅུ་ག་སེམས་ཤེས་ཀྱི་ཡུལ་ཡིན་པའི་ཕྱིར། ཁྱབ་སྟེ། ཤེས་པ་བཅུས་མ་བསྡུས་པའི་ཤེས་པ་གཅིག་མེད་པའི་ཕྱིར་ན་ཁ་ཅིག་མ་ཁྱབ་ཟེར། ཁ་ཅིག སེམས་ཤེས་ཀྱིས་ཤེས་པ་བཅུ་ག་ཡུལ་དུ་བྱེད་པ་མི་རིགས་ཟེར་ན། ཁོ་ན་རེ།དེ་རིགས་པར་ཐལ། རྩ་བ་རང་ལས། བཞི་ཡི་བཅུ་ཡིན། ཞེས་གསུངས་པ་ལེགས་པར་བྱས་སོ་ཞེ་ན། ཁོ་ན་རེ། ཤེས་པ་ལ་སེམས་ཤེས་ཀྱི་ཡུལ་གྱིས་ཁྱབ་པ་་ 625 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་པ་ནི་ཆེས་མི་རིགས་ཏེ། སྤྱོད་ཡུལ་ཟག་བཅས་གོང་མ་མིན། །ཡང་ན། དེས་ནི་ས་དབང་གང་ཟག་འདས། །ཞིག་དང་མ་སྐྱེས་མི་རིག་གོ། ཞེས་སོགས་དང་།ཡང་ན། སེམས་ཤེས་ཀྱི་ཤེས་པ་བཅུ་ག་ཡུལ་དུ་བྱེད་པ་ནི་ཉན་ཐོས་ཀྱི་དེས་དེ་བཞིན་དུ་བྱེད་པ་མིན་གཞན་གྱིས་མ་ཡིན་པའི་ཕྱིར། དེར་ཐལ། སྡོམ་ལས།ཆོས་ཤེས་རྗེས་ཤེས་ལ་དམིགས་གཉིས་པོ་ཡང་། །ཕན་ཚུན་མི་རིག་མཐོང་ལམ་ལ་བལྟོས་ཚེ། །ཉན་ཐོས་སྦྱོར་བ་སྐད་ཅིག་བཅུ་བཞི་ཡིས། །མི་འགྲུབ་དང་བོ་གཉིས་རིག་ལྷག་མི་རིག །རང་རྒྱལ་སྐད་ཅིག་ལྔ་ལ་སྦྱོར་བྱེད་ཕྱིར། །དང་བོ་གཉིས་རིག་བརྒྱད་པ་རྗེས་ཤེས་རིག །གཉིས་པ་ཁམས་གཞན་ཕྱིར་འདོར་ལྷག་མ་ལ། །སླར་ཡང་བསྐྱར་ན་སྦྱོར་བ་རྫོགས་མི་ནུས། །དགུ་བ་རིག་ན་བཅུ་བ་རིག་ནུས་སམ། །འདོད་ན་རང་རྒྱལ་མཐོང་ལམ་བཞི་རིག་འགྱུར། །ཞེས་སོགས་ལ་བརྟག་ན་སེམས་ཤེས་ཀྱིས་ཤེས་པ་ཀུན་རིག་པ་མིན་ནམ་སྟེ། སྔར་སྤྲོས་པ་བཞིན་དཔྱད་ན། ཁ་ཅིག དེ་ནི་སློབ་པ་འཕགས་པའི་དེ་དེ་འདྲའང་ཐུབ་པའི་དེ་ནི་སེམས་ཀུན་རིག་པས་སེམས་ཤེས་ཀྱིས་སེམས་ཀུན་རིག་ཆོག་གམ་སྙམ་མོ་ཟེར་ན།མངོན་པ་རང་ལས་ཟག་བཅས་ཀྱི་སེམས་གོང་མའི་དེ་མི་དམིགས་པ་སེམས་ཤེས་་སྤྱི་ཙམ་མིན་ན་ཆེས་གཞུང་ལ་མ་བརྟག་པ་གསལ་བོ་མངོན་ནོ་ཟེར། ཡང་ན།གཟུགས་མེད་ཀྱི་དངོས་གཞི་ཟག་བཅས་དང་འདས་མ་འོངས་ཀྱི་སེམས་སོགས་་་་ལ་མི་དམིགས་པ་ནི་རྩ་བའི་དགོངས་པ་བླ་མེད་ཡིན་ཏེ། དེ་ཉིད་ལས། ཞིག་དང་མ་སྐྱེས་མི་རིག་གོ། ཞེས་གསུངས་པ་ལེགས་པར་བཤད་དོ་ཞེ་ན། ཁ་ཅིག དེས་མ་འོངས་པའི་སེམས་མི་རིག་པ་ནི་དཀའ་སྟེ། མ་འོངས་པའི་སེམས་ཤེས་ཡོད་པས་དེས་དམིགས་པའི་ཕྱིར། ཡང་ན། མངོན་ཤེས་རྒྱུད་ལྡན་དེས་མ་འོངས་པའི་བྱ་བ་གཅིག་ཀྱང་མི་རིག་པ་ནི་དཀའ་སྟེ། གཞན་དུ་ན་དེའི་སྐད་ཅིག་མ་དང་བོ་ནས་གཉིས་པའི་བར་ཙམ་ཡང་མི་རིག་པ་ཁས་ལེན་དགོས་པའི་ཕྱིར། དེ་ལྟར་ན་་ 626 ་

མཛོད་གནས་བདུན་པ།མངོན་ཤེས་མེད་པ་ལས་ཀྱང་དབང་བོ་དམན་པས་སོ་ཟེར། ཁ་ཅིག ཕ་རོལ་སེམས་ཤེས་ལ་དངོས་གཞིས་ཁྱབ་པ་ཡིན་སྙམ་སྟེ། རྩ་བར། གཞན་ཡིད་ཤེས་པ་བསམ་གཏན་བཞི། །ཞེས་སོ་ཟེར་ན། ཁ་ཅིག་ན་རེ། སེམས་ཤེས་རྒྱུད་ལྡན་ཡིན་ན་མི་དགེ་བ་རྒྱུད་ལྡན་མིན་པས་ཁྱབ་པར་ཐལ། དེ་ལ་དངོས་གཞི་ཐོབ་དགོས་པའི་རྒྱུ་མཚན་དེའི་ཕྱིར། འདོད་ན། དེ་མི་རིགས་པར་ཐལ། མི་དགེ་བ་རྒྱུད་ལྡན་གྱི་སོ་སྐྱེ་ལ་སེམས་ཤེས་ཡོད་འདྲ་བའི་ཕྱིར། དེར་ཐལ། རྩ་བར། སེམས་ཤེས་དེ་ནི་རྣམ་གསུམ་གང་། །རྟོག་དང་རིགས་སྔགས་ཀྱིས་བྱས་པའང་། །ཞེས་སོ་ཟེར་ན། ཁ་ཅིག དེ་ལྟར་ན་དངོས་གཞི་ཐོབ་པ་ལ་མི་དགེ་བ་བཏང་མི་དགོས་པར་འགྱུར་རོ་ཞེ་ན་ཤིན་ཏུ་མི་རིགས་པ་ཡིན་ཟེར་རོ། །ཁ་ཅིག འདོད་ཆགས་དང་བྲལ་བའི་སྦྱོར་བ་དང་ཁྱད་པར་ཅན་གྱི་ལམ་ཐམས་ཅད་ལ་ཤེས་པ་བརྒྱད་ཐོབ་པ་ཡིན་ཏེ། རང་འགྲེལ་ལས། འདོད་ཆགས་དང་བྲལ་བའི་སྦྱོར་བ་དང་ཁྱད་པར་ཅན་གྱི་ལམ་ཐམས་ཅད་དེ། དེ་དག་ཐམས་ཅད་ས་ནི་ཟད་པ་དང་མི་སྐྱེ་བ་ཤེས་པ་མ་གཏོགས་པ་བརྒྱད་མ་འོངས་པ་་འཐོབ་སྟེ། ཞེས་གསུངས་པ་ལ། ཁོ་ན་རེ། དེ་དག་ཁྱབ་མཐའ་འཛིན་དཀའ་སྟེ།བསེ་རུ་ལྟ་བུའི་རང་རྒྱལ་གྱིས་མ་ངེས་པའི་ཕྱིར། དེར་ཐལ། རང་འགྲེལ་ལས།སྦྱོར་བའི་ལམ་ནི་གང་གི་མཇུག་ཐོགས་སུ་བར་ཆད་མེད་ལམ་སྐྱེ་བའོ། །ཞེས་དང་། ཡང་ན་དེ་ཉིད་ལས། ཁྱད་པར་གྱི་ལམ་ནི་དེ་དག་ལས་གཞན་པའི་ལམ་གང་ཡིན་པའོ། །ཞེས་གསལ་བར་མཛད་དོ་ཟེར་ན། དེ་དམིགས་བསལ་ཡིན་པར་གསུངས་པས་དེ་ལས་གཞན་བྱང་སེམས་ཀྱང་ཡོད་དོ་ཟེར། སློབ་པའི་མངོན་ཤེས་ཀྱི་རྣམ་གྲོལ་ལམ་ལ་ཡང་བརྒྱད་ཐོབ་པས་ཁྱབ་ཟེར་ན། གཞན་མཁས་པ་ལ་ལ་ན་རེ། དེ་མི་རིགས་ཏེ། མིག་རྣའི་མངོན་ཤེས་མངོན་དུ་གྱུར་ཚེ་ཀུན་རྫོབ་ཤེས་པ་གཅིག་ལས་མེད་པའི་ཕྱིར། རང་འགྲེལ་ལས། མངོན་པར་ཤེས་་ 627 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པའི་རྣམ་པར་གྲོལ་བའི་ལམ་གཉིས་ནི་ལུང་དུ་མ་བསྟན་པའི་ཕྱིར་མ་འོངས་པ་་་་ཅུང་ཟད་ཀྱང་མི་འཐོབ་པོ། ཞེས་དང་། དེ་ཉིད་ལས། ལུང་བསྟན་མི་ཐོབ་ལྷན་ཅིག་སྐྱེ། །ཞེས་གསུངས་པ་ལེགས་ཟེར་ན། རྟོགས་ལྡན་དག་གིས་དེ་ནི་ལུང་དུ་མ་བསྟན་པ་རྣམས་ནི་རང་མངོན་དུ་བྱས་ཚེ་དེའི་སྟོབས་ཀྱིས་མ་འོངས་པ་སྔོན་མ་་་་རྙེད་པ་གསར་ཐོབ་མེད་པའི་དོན་ཡིན་ནམ་ཟེར། དེའང་དཔྱད་བྱ་མང་ཞིང་མང་དོགས་སོ། །སྡུག་བསྔལ་རྗེས་ཤེས་པའི་རྒྱུད་ཀྱི་ཆོས་ཤེས་དེ་ཡོད་དམ་མེད་ཟེར་ན།ཁ་ཅིག ཡོད་པར་མངོན་ཏེ། འདི་ཉིད་ལས། བཞི་ལ་རེ་རེ་འཕེལ་དང་ལྡན། །ཞེས་པས་སོ་ཟེར་ན། གཞན་དག་དེ་མི་རིགས་ཏེ། དེ་འདྲའི་ཆོས་ཤེས་དེ་རྗེས་ཤེས་སུ་གྱུར་པ་ཡིན་པས་ཆོས་ཤེས་ལོགས་ཤིག་ཏུ་ངོས་འཛིན་པ་མི་རྙེད་པའི་་་་་་་ཕྱིར་ཟེར་ན། ལ་ལ་ན་རེ། དེ་ནི་ཆེས་མི་འཐད་པར་གོ་སྟེ། དཔྱོད་ལྡན་མཁས་པ་དག་གིས་སྡུག་བསྔལ་རྗེས་ཤེས་པའི་རྒྱུད་ཀྱི་ཆོས་ཤེས་དེ་ཆོས་ཤེས་ཡིན་པར་་་་ཁས་བླངས་པ་ཡིན་པའི་ཕྱིར། ཁ་ཅིག དེ་ཆོས་ཤེས་ཡིན་ན་ཤེས་བཟོད་སྐད་ཅིག་མ་གང་དུ་གཏོགས་ཟེར་ན། དེ་ནི་དཔྱད་པའི་རྣམ་གྲངས་མང་སྟེ། དེ་མཐོང་ལམ་ཡིན་པ་དཀའ་བའི་ཕྱིར། དེ་མཐོང་ལམ་ཀྱང་མིན་ན་མཐོང་ལམ་པའི་རྒྱུད་ཀྱི་ལམ་བདེན་མིན་པར་འགྱུར་རོ་ཞེ་ན་བརྟག་པའི་སྒོ་མང་བས་དཔྱད་པར་མཛོད། འདོད་པའི་བར་ཆད་མེད་ལམ་ལ་རྗེས་ཤེས་ལྡན་པ་ཡིན་ཏེ། དེས་དེ་ཐོབ་པའི་ཕྱིར། འདོད་ན། དེ་མི་རིགས་སམ་སྟེ། སྲིད་རྩེའི་ཉོན་མོངས་ཀྱི་གཉེན་པོ་ལ་ཀུན་རྫོབ་ཤེས་པ་མེད་པས་ཀྱང་བརྒྱུད་ནས་གོ་ནུས་པར་འདྲའོ་ཟེར་ན། ཁོ་ན་རེ། དེའང་རིགས་ཏེ། འདོད་པའི་བར་ཆད་མེད་ལམ་ལ་རྗེས་ཤེས་མེད་པ་འདོད་པ་ཁོ་ན་ཡིན་ཏེ། རྗེས་ཤེས་དེའི་གཉེན་པོ་གང་ནས་ཀྱང་བཞག་ཏུ་མེད་པའི་ཕྱིར། སྲིད་རྩེའི་གཉེན་པོ་ཀུན་རྫོབ་ཤེས་མེད་ཕྱིར། །ཞེས་པས་་ 628 ་

མཛོད་གནས་བདུན་པ།བརྒྱུད་ནས་སོ་ཟེར་བ་ལ། དེས་ན་བཞི་བའི་ཉོན་མོངས་ཀྱི་གཉེན་པོ་དང་བོའི་བར་ཆད་མེད་ལམ་ཐོབ་ཚེ་དེའི་དངོས་གཞིས་བསྡུས་པའི་ཀུན་རྫོབ་ཤེས་པ་ཐོབ་་ན་སྲིད་རྩེའི་ཉོན་མོངས་ཀྱི་གཉེན་པོ་དང་བོའི་ཚེའང་ཐོབ་ཆོག་པར་འདྲ་བའི་་་་་ཕྱིར་ཏེ། དེ་གཉིས་དངོས་གཞི་ཟག་མེད་ཡིན་པར་མཚུངས་པའི་ཕྱིར་ཟེར་ན་དཔྱད། ཁ་ཅིག དེའི་ཚེ་ཟག་བཅས་ཀྱི་ཀུན་རྫོབ་ཤེས་པ་མ་འོངས་པ་ཐོབ་པའི་ཕྱིར་ཟེར་བ་ལ། འོ་ན། ཟག་མེད་དངོས་གཞི་ཐོབ་ན་ཟག་བཅས་དངོས་གཞི་ཐོབ་པས་ཁྱབ་པར་ཐལ། དེའི་ཕྱིར། ཁོ་ན་རེ། དེས་ན་སོ་སྐྱེས་ལའང་དངོས་གཞི་ཟག་མེད་ཐོབ་པ་ཡོད་པར་ཐལ། དངོས་གཞི་ཟག་མེད་མ་འོངས་པ་མི་སྐྱེ་བ་ཐོབ་པ་ཡོད་པའི་ཕྱིར། དེར་ཐལ། དེའི་བརྟགས་མིན་ཐོབ་པ་ཡོད་པའི་ཕྱིར་ཟེར། གཞན་ཡང་། ཟག་མེད་ལ་བརྟེན་ནས་འདོད་པ་ལས་འདོད་ཆགས་དང་བྲལ་བའི་བསམ་གཏན་དང་བོའི་དངོས་གཞི་ཐོབ་པ་དེའི་ཚེ་ན་ཀུན་རྫོབ་ཤེས་པ་ཐོབ་ལ། ཡང་བསམ་གཏན་དང་བོའི་འདོད་ཆགས་དང་བྲལ་ནས་ཟག་མེད་ལ་བརྟེན་ཏེ་དེའི་ཟག་མེད་དངོས་གཞི་ཐོབ་པ་དེའི་ཚེ་ན་ཀུན་རྫོབ་ཤེས་པ་ཐོབ་པ་་་དང་། དེ་བཞིན་དུ་རིམ་བཞིན་དང་བོའི་གཉེན་པོ་ནས་བརྒྱད་པའི་གཉེན་པོའི་བར་ཐོབ་པ་ཡིན་ནམ་སྟེ། རྒྱལ་སྲས་མ་ལས། གང་གི་ཚེ་མི་ལྕོགས་པ་མེད་པའི་ས་ཟག་པ་མེད་པ་ལ་བརྟེན་ཏེ་འདོད་པ་ལས་འདོད་ཆགས་དང་བྲལ་ནས་བསམ་གཏན་དང་བོ་ཐོབ་པ་དེའི་ཚེ་ཡང་དེ་ཁོ་ན་བཞིན་དུ་ཀུན་རྫོབ་ཤེས་པ་དེ་ཐོབ་་་་་བོ། །གང་གི་ཚེ་བསམ་གཏན་དང་བོའི་དངོས་གཞིའི་ས་ལ་བརྟེན་ཏེ་བསམ་གཏན་དང་བོ་ལས་འདོད་ཆགས་དང་བྲལ་ནས་ཟག་པ་མེད་པའི་བསམ་གཏན་་་དང་བོ་ཐོབ་པ་དེའི་ཚེ་ཡང་ཀུན་རྫོབ་ཤེས་པ་བསམ་གཏན་གཉིས་པའི་ཉེར་་་་་་་་བསྡོགས་ཀྱིས་བསྡུས་པ་བསམ་གཏན་དང་པོའི་རྣམ་པ་དང་བོའི་གཉེན་པོར་་་་་་་གྱུར་པ་ནས་བརྒྱད་པའི་གཉེན་པོར་གྱུར་པའི་བར་ཐོབ་སྟེ། ས་དེ་ནི་དེའི་ཚེ་་ 629 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་བོར་ཐོབ་བོ། །རྣམ་པར་གྲོལ་བའི་ལམ་དགུ་བ་ལ་ནི་ཀུན་རྫོབ་ཤེས་པ་མ་འོངས་པ་བསམ་གཏན་གཉིས་པའི་དངོས་གཞིས་བསྡུས་པ་ཡང་ཐོབ་བོ དེ་བཞིན་དུ་ཟག་པ་མེད་པའི་བསམ་གཏན་ཁྱད་པར་ཅན་གྱིས་ས་ལ་བརྟེན་པ་ནས་ཅི་ཡང་མེད་པའི་སྐྱེ་མཆེད་ཟག་པ་མེད་པ་ལ་བརྟེན་ཏེ་ཀུན་རྫོབ་ཤེས་པ་ཐོབ་་་་་་པའི་བར་སྦྱར་བར་བྱའོ། །ཞེས་གསུངས་པའོ་ཞེ་ན། དེ་ཡང་རིགས་པའི་འཕུལ་གྱིས་ཟག་པ་མེད་པའི་བསམ་གཏན་དང་བོའི་དངོས་གཞི་ཐོབ་པ་དེའི་ཚེ་ན་ཀུན་རྫོབ་ཤེས་པ་ཐོབ་པ་ནི་གཟུང་དཀའ་སྟེ། ཀུན་རྫོབ་ཤེས་པ་དེའི་གཉེན་པོ་མིན་པའི་ཕྱིར། ཁྱབ་པ་ཡོད་དེ། སྲིད་ཉོན་གྱི་དངོས་གཉེན་བར་ཆད་མེད་ལམ་ཐོབ་པའི་ཚེ་ཀུན་རྫོབ་ཤེས་པ་མི་ཐོབ་པ་ནི་དེའི་གཉེན་པོ་མིན་པས་རིག་པའི་ཕྱིར།དེར་ཁྱབ་པར་ཐལ། བསམ་གཏན་དང་བོའི་དངོས་གཞི་ཟག་མེད་ཐོབ་པ་དེའི་ཚེ་ན་ཀུན་རྫོབ་ཤེས་པ་ཐོབ་ན་དེ་འདོད་པའི་དངོས་གཉེན་དུ་འགྲོ་དགོས་ལ་དེ་་་སྐབས་དེར་གཉེན་པོ་འགྲོ་ཚུལ་མེད་དེ། འདོད་པའི་གཉེན་པོ་ཟག་མེད་ཀྱིས་བྱས་པ་དངོས་གཞི་ཟག་མེད་ཐོབ་པས་ཤེས་པའི་ཕྱིར་ཟེར་ན། དེས་ན་དྲངས་མ་ཐག་པའི་རྒྱལ་སྲས་མའི་ལུང་དོན་ལ་ཞིབ་འཇུག་བྱེད་དགོས་པར་འདྲའོ་ཟེར་ན།བསམ་གཏན་བཞི་བོ་རེ་རེའི་དངོས་གཉེན་བར་ཆད་མེད་ལམ་ལ་གནས་པ་དེས་་ཤེས་པ་བདུན་ཙམ་རྙེད་པ་ནི་ཁས་ལེན་པ་དཀའ་སྟེ། འདོད་ལས་ཆགས་དང་བྲལ་བས་བདུན། །ཞེས་པས་དེའི་སྔོན་ཙམ་ནས་སེམས་ཤེས་ཀྱང་རྙེད་པར་འདྲ་བའི་ཕྱིར། ཁ་ཅིག སྲིད་རྩེའི་འཕགས་པས་དེ་བརྒྱད་ཐོབ་ཚེ་སེམས་ཤེས་ཟག་བཅས་ཐོབ་ཟེར་བ་ཤིན་ཏུ་མི་རིགས་ཏེ། དེ་ལ་སེམས་ཤེས་ཟག་བཅས་མི་ལྡན་པའི་ཕྱིར། ཁོ་ན་རེ། དེ་བརྒྱད་ཐོབ་པས་ཤེས་པའི་ཕྱིར་ཏེ། གོང་མའི་གྲོལ་བའི་ལམ་བརྒྱད་ལའང་། །ཞེས་སོ་ཟེར་ན། དེ་མ་འོངས་པ་འཐོབ་པར་བཤད་པ་ཡིན་ནམ་སྟེ་རྒྱས་པར་སྤྲོ་ངེས་སོ། །་ 630 ་

མཛོད་གནས་བདུན་པ།ཁ་ཅིག ཟད་མི་སྐྱེ་བའི་ཤེས་པ་དེ་གཉིས་ནི་གཞི་ཐམས་ཅད་ཡུལ་དུ་བྱེད་པ་མིན་ཏེ། སྟོང་བ་དང་བདག་མེད་པའི་ཆོས་དེ་གཉིས་ཡུལ་དུ་བྱེད་པ་མིན་པའི་ཕྱིར། དེར་ཐལ། རྩ་བར། སྟོང་དང་བདག་མེད་མ་གཏོགས་སོ། །ཞེས་དང་། ཡིག་ཆར། སྟོང་གླེ་དང་བདག་མེད་པའི་རྣམ་པ་མ་གཏོགས་ཏེ། དེའི་རྗེས་ཐོབ་སྐབས་སུ་བདགགི་བྱ་བ་བྱས་སོ། །འདི་ལས་སྲིད་པ་གཞན་མ་བྱས་སོ།།ཞེས་ཟེར་ན་སྔར་སྤྲོས་པས་ཀྱང་དཔྱད་གཞི་ཞིག་བཀོད་པ་ན། ཁ་ཅིག དེ་ནི་ཟད་མི་སྐྱེ་བ་གཉིས་ཀྱིས་སྟོང་བདག་མེད་གཉིས་འཛིན་སྟངས་མིན་པའི་དོན་་་་་་ཅན་ཡིན་ཀྱང་དེའི་ཡུལ་མིན་པ་ནི་འཐད་པར་སེམས་སོ་ཟེར་བ་ལ། གཞན་དག་ན་རེ། མཉམ་བཞག་ཏུ་དེ་གཉིས་འཛིན་སྟངས་སུ་མི་བྱེད་ཀྱང་རྗེས་ཐོབ་ཏུ་དེའི་རྣམ་ཅན་དུ་རྩི་དགོས་པར་འདྲའོ་ཟེར།ཁོ་ན་རེ། དང་བོའི་ཟད་མི་སྐྱེ་བས་ལྷག་མ་བཅུ་བཞི་ངེས་པར་གཟུང་རིགས་པར་ཐལ། དམ་བཅའ་དེའི་ཕྱིར། དེར་ཐལ། ལྷག་མ་རྣམ་པ་བཅུ་བཞི་ཅན། །ཞེས་སོ་ཟེར་ན། དེའང་དཀའ་སྟེ། དང་བོའི་ཟད་མི་སྐྱེ་བ་གཉིས་ནི་རྗེས་ཤེས་ཡིན་པས་འདོད་པའི་བདེན་བཞི་དག་ལ་དམིགས་པ་མིན་པས་ལྷག་མ་བཅུ་་བཞིའི་དམིགས་པ་ཡིན་པའི་ཕྱིར་ཟེར་ན། གཞུང་ལ་ཞིབ་འཇུག་བྱེད་ན་དོན་སླ་བས་སོ། །ཁ་ཅིག དང་བོའི་དངོས་གཞི་ཐོབ་པའི་གང་ཟག་གིས་ཉེར་བསྡོགས་མངོན་དུ་གྱུར་ཚེ་དངོས་གཞི་ཟག་མེད་མ་འོངས་པ་འཐོབ་པར་འདྲ་སྟེ། ཐོབ་པ་དེ་ཡང་འོག་མའང་ཐོབ། །ཅེས་པས་ན། ཁ་ཅིག གོང་མའི་དགེ་བ་མངོན་དུ་གྱུར་ཚེ་འདོད་པའི་དགེ་བ་མ་འོངས་པ་ཐོབ་པར་འདྲ་སྟེ། དགེ་རྩ་ཆད་པ་ཞིག་གིས་དངོས་གཞི་གསར་རྙེད་ཡོད་པས་དེའི་སྐབས་སུ་འདོད་པའི་དགེ་བ་མ་་་་་་་་་འོངས་པ་ཐོབ་པའི་ཕྱིར་ཟེར་ན། དེ་ནི་འཐད་སྙམ་པ་མི་རིགས་ཏེ། ཨ་ཁུ་ཚང་ནས། འདི་དག་ལ་དཔག་ན་དགྲ་བཅོམ་མ་ཐོབ་བར་དུ་མཐོང་ལམ་གྱི་སྐབས་མ་་ 631 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།གཏོགས་འདོད་པའི་དགེ་བ་ནི་གོང་མའི་དགེ་བ་མངོན་དུ་གྱུར་ཚེ་མ་འོངས་པ་་་་ཐོབ་པ་མེད་དམ་སྙམ་སྟེ་དཔྱད། ཅེས་པས་ནའོ། །གནས་དང་གནས་མ་ཡིན་པ་མཁྱེན་པའི་སྟོབས་ཀྱི་ངོ་བོར་གྱུར་པའི་་་་་་་ཤེས་པ་བཅུ་འཇོག་བྱས་པ་ལ། ཁ་ཅིག གནས་དང་གནས་མ་ཡིན་པ་མཁྱེན་པའི་སྟོབས་ཀྱི་ངོ་བོར་གྱུར་པའི་འགོག་པ་ཤེས་པ་ཡོད་པར་ཐལ། འདོད་ཚུལ་དེའི་ཕྱིར། འདོད་ན། དེ་ཆོས་ཅན། འདུས་མ་བྱས་ཟག་མེད་མཁྱེན་པའི་སྟོབས་ཡིན་པར་ཐལ། དེའི་ཕྱིར། འདོད་མི་ནུས་ཏེ། དེ་གནས་དང་གནས་མ་ཡིན་པ་མཁྱེན་པའི་སྟོབས་མ་ཡིན་པའི་ཕྱིར། དེས་གནས་དང་གནས་མ་ཡིན་པ་མཁྱེན་ཚུལ་མེད་པའི་ཕྱིར། དེར་ཐལ། དེ་ཟག་མེད་འདུས་མ་བྱས་མཁྱེན་པའི་ཡེ་ཤེས་ཡིན་པའི་ཕྱིར། མ་ཁྱབ་ན། ཁྱབ་པར་ཐལ། རྣམ་པ་མི་འདྲ་བ་འཆར་ཚུལ་མེད་པའི་ཕྱིར་ཟེར། ཁ་ཅིག དེ་དག་ནི་རིགས་པ་ཡང་དག་གིས་ལན་གདབ་དཀའོ་ཟེར། ཁ་ཅིག དེའི་ངོ་བོར་གྱུར་པའི་འགོག་ཤེས་ཀྱིས་རང་གི་སྤང་བྱ་ཟག་བཅས་སྤངས་ནས་འགོག་པ་མངོན་དུ་བྱེད་པ་ནི་གནས་དང་། རང་གི་སྤང་བྱ་མ་སྤངས་པར་འགོག་པ་མངོན་དུ་བྱེད་པ་གནས་མ་ཡིན་པ་ལ་ངོས་འཛིན་ནོ་ཞེ་་་ན། ཁོ་ན་རེ། དེ་ལྟར་ན་དེ་འདྲའི་གནས་དང་གནས་མ་ཡིན་པ་གཉིས་འགོག་བདེན་ཁོ་ནར་ངོས་འཛིན་རིགས་པར་ཐལ་བས་སོ་ཟེར་ན། དེ་ནི་ཆེས་འདོད་དཀའ་སྟེ། ཤེས་པ་དང་འགོག་བདེན་གྱི་གཞི་མཐུན་ནི་ཕྱི་ནང་གང་གིས་ཀྱང་མི་འདོད་པའི་ཕྱིར་ཟེར། སྤང་བྱ་སྤངས་པ་ལས་འགོག་པ་མངོན་དུ་བྱེད་པ་གནས་ཡིན་པ་མཁྱེན་པའི་སྟོབས་ནི་རྣམ་པ་ཀུན་ཏུ་རིག་གོ་ཟེར་བ་ནི་འཐད་པའི་་་་་་་་་་ཕྱོགས་ཆེ་བར་མཁས་པ་དུ་མས་སྨྲའོ། །ཁ་ཅིག གནས་དང་གནས་མ་ཡིན་པ་མཁྱེན་པའི་སྟོབས་གཉིས་འགལ་བ་ཁོ་ནར་ངེས་ཟེར་ན། ལ་ལས། དེ་མི་རིགས་ཏེ། གནས་དང་གནས་མ་ཡིན་པ་རེ་རེ་ནས་མཁྱེན་པའི་སྟོབས་དེ་དེ་གཉིས་ཀྱི་་ 632 ་

མཛོད་གནས་བདུན་པ།ཡིན་པ་འདྲའོ་ཟེར། དེ་ལྟར་མིན་ན་དེ་གཉིས་རེ་རེ་མཁྱེན་པའི་སྟོབས་དེ་དེ་བཅུ་གང་དུ་མིན་་ཟེར་དགོས་པར་འགྱུར་རོ། །ཁ་ཅིག གནས་དང་གནས་མ་ཡིན་པ་མཁྱེན་པའི་སྟོབས་གཉིས་ཀྱི་ཡིན་པ་ནི་འཛིན་དཀའ་སྟེ། གནས་མཁྱེན་པའི་སྟོབས་ལ་གནས་མ་ཡིན་པ་མཁྱེན་པའི་སྟོབས་མེད་དམ་སྙམ་སྟེ། ཤེས་བྱ་རང་གི་མཚན་ཉིད་རྣམས། །རྫས་རེ་རེ་ཞིག་སྤྱོད་ཡུལ་ལོ། །ཞེས་སོ་ཟེར། ཁ་ཅིག གནས་དང་གནས་མ་ཡིན་པ་གཉིས་མི་འགལ་བར་ཐལ། དེ་གཉིས་མཁྱེན་པའི་སྟོབས་གཉིས་མི་འགལ་བའི་ཕྱིར་ན་མ་ཁྱབ་པ་ཡིན་པར་འདྲ་བ་ཞིག་སྣང་བས་དཔྱད་དགོས།གོང་མའི་ལུགས་ལྟར་ན་སྟོབས་བཅུ་བོ་ཡིན་ཁྱབ་མཉམ་དུ་གནས་པ་་་་་་་ཡིན་ནམ་ཞེ་ན། དེའི་ལུགས་ལ་གཞི་གྲུབ་ན་གནས་མ་ཡིན་པ་མཁྱེན་པའི་སྟོབས་ཀྱི་ཡུལ་ཡིན་ནམ་དེ་ལྟར་ན་དཔྱད་རྒྱུ་མང་། ཁ་ཅིག གནས་དང་གནས་མ་ཡིན་པ་གཉིས་འགལ་བ་མ་ཡིན་པར་འདྲ་སྟེ། གཞི་གྲུབ་ན་དེ་གཉིས་ཀྱིས་བསྡུས་པའི་ཕྱིར། མ་གྲུབ་ན། དེར་ཐལ། གང་སྤེལ་ལས། གནས་དང་གནས་མ་ཡིན་པས་ནི་ཆོས་ཐམས་ཅད་ལ་ཁྱབ་པའི་ཕྱིར། འདུས་བྱས་དང་འདུས་མ་བྱས་སོ། །ཞེས་གསུངས་ཟེར་ན། ཨ་ཁུ་ཚང་གིས་ཆོས་ཐམས་ཅད་ཀྱི་སྟེང་ནས་དེ་གཉིས་ལ་གོ་ཚུལ་ཡོད་པས་ཞེས་གསུངས་པ་འདྲ་བ་ཞིག་ཡིན་ལ། ཆོས་ཐམས་ཅད་ལ་དེ་གཉིས་གང་རུང་ཡིན་དགོས་པ་མིན་ནམ་སྙམ་མོ་ཟེར་བ་ཡོད།ཁ་ཅིག རྟོག་པ་ལ་འཁྲུལ་ཤེས་ཀྱིས་ཁྱབ་པ་སྐབས་འདི་ལས་ཀྱང་འདོད་པའི་ཕྱིར་ཟེར་ན། དེ་ནི་འདོད་དགོས་པས་ངེས་པ་མེད་དེ། སངས་རྒྱས་ལའང་རྟོག་པ་ཡོད་པ་གང་ཞིག་དེ་ནི་འཁྲུལ་ཤེས་སུ་སུས་ཀྱང་མི་གཟུང་བའི་ཕྱིར།རིན་ཆེན་སྒྲོན་མེ་ལས། སངས་རྒྱས་ས་ན་རྟོག་པ་ཡོད་ཀྱང་འཁྲུལ་ཤེས་ཡོད་མི་དགོས་ཏེ། ཞེས་དང་། གོང་མའི་ལུགས་ལའང་འཁྲུལ་ཐེ།ས་མ་ཡིན་པའི་རྟོག་པ་་ 633 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།བཞག་ཆོག་པའི་ཕྱིར་ཏེ། ཚད་མའི་ཡིག་ཆར། དེར་ཐལ། རྒྱུན་མཐའི་སྔ་རོལ་གྱི་རྟོག་པ་ཡིན་པའི་ཕྱིར། ཞེས་སོ། །ཁ་ཅིག འདི་བའི་ལུགས་ལ་རྟོག་པ་ལ་མ་འཁྲུལ་བས་ཁྱབ་པ་ངོས་འཛིན་པར་སྙམ་སྟེ། སྒྲ་དོན་མི་འདོད་པས་དེ་གང་ལ་འཁྲུལ་ས་མེད་ཟེར་བ་ལ། ཁོ་ན་རེ། འདི་བའི་ལུགས་ལ་རྟོག་པའི་མཚན་ཉིད་མེད་པར་ཐལ། དམ་བཅའ་དེའི་ཕྱིར། ཡང་ན། རྟོག་པའི་མཚན་ཉིད་དེ་ངོས་བཟུང་ནས་འཁྲུལ་ཤེས་ཡིན་མིན་བརྟག་དགོས་སོ། །ཁ་ཅིག་གིས། ཡུལ་འཛིན་པའི་རྣམ་པ་ཤེས་རབ་ཡིན་ན། སྐབས་འདིའི་ཤེས་པའི་རྣམ་པའི་ངོ་བོ་ཡིན་པས་ཁྱབ་པའི་ཕྱིར། དེར་ཐལ། མཐའ་དཔྱོད་ལས། སྐབས་འདིའི་ཤེས་པའི་རྣམ་པའི་ངོ་བོ་གང་ཞེ་ན། བྱེ་སྨྲ་ན་རེ། ཤེས་པའི་རྣམ་པའི་ངོ་བོ་ཡོད་དེ། ཡུལ་འཛིན་པའི་རྣམ་པ་ཤེས་རབ་ཡིན་པའི་ཕྱིར། རྩ་བར། རྣམ་པ་ཤེས་རབ་ཅེས་སོགས་སོ་ཟེར་བ་ལ། ཁོ་ན་རེ། དེ་ནི་ཁྱབ་མཐའ་འཛིན་པ་འདི་བས་ཀྱང་འཐད་སྙམ་པ་མིན་ཏེ། དེ་ལྟར་ན་ལུང་དང་རིགས་པ་གཉིས་ལས་འདས་པར་འགྱུར་བའི་ཕྱིར། བསྟན་བཅོས་ལས། དམིགས་པ་དང་བཅས་པའི་ཆོས་རྣམས་གང་ཞེ་ན། སེམས་དང་སེམས་ལས་བྱུང་བ་ཐམས་ཅད་དམ། ཞེས་དང་། རྩ་བར། དང་བཅས་པའི། དམིགས་དང་བཅས་པས་འཛིན་པར་བྱེད། །ཅེས་པས་སོ་ཟེར། ཁོ་ན་རེ། དེ་དང་མཚུངས་ལྡན་དག་གིས་དེ་ལྟར་འཛིན་ནུས་ཀྱང་ཤེས་པའི་རྣམ་པ་བཞག་མི་དགོས་སམ་བརྟག་པར་བྱ།ཁ་ཅིག་གིས། བྱ་བ་ངན་པ་དག་གནས་མ་ཡིན་པ་ལ་བཞག་ནས་དེ་མཁྱེན་པའི་ཡེ་ཤེས་དེ་གནས་མ་ཡིན་པ་མཁྱེན་པའི་སྟོབས་ལ་འཇོག་ཟེར་ན།གང་ཟག་གིས་སྲོག་གཅོད་པའི་བྱ་བ་སོགས་གནས་མ་ཡིན་པར་འཇོག་དགོས་་་་་་པར་འགྱུར་རོ། །ཁ་ཅིག་རྒྱལ་སྲས་མ་ལས། སྲིད་པ་ནི་གནས་སོ། །མི་སྲིད་པ་ནི་གནས་མ་ཡིན་པའོ། །བུད་མེད་སངས་རྒྱས་ཉིད་བྱེད་པར་འགྱུར་བ་གང་ཡིན་པ་634 ་

མཛོད་གནས་བདུན་པ།དེ་ནི་གནས་མ་ཡིན་ཞིང་གོ་སྐབས་མེད་དོ། །སྐྱེས་པ་བྱེད་པར་འགྱུར་བ་གང་ཡིན་པ་འདི་ནི་གནས་ཡིན་ནོ། །བུད་མེད་ཚངས་པ་ཉིད་བྱེད་པར་འགྱུར་བ་གང་ཡིན་པ་འདི་ནི་གནས་མ་ཡིན་ཞིང་གོ་སྐབས་མེད་དོ། །ནས། དེ་ལྟ་བུ་ལ་སོགས་པའི་རྣམ་པར་ཞུགས་པ་ནི་གནས་དང་གནས་མ་ཡིན་པ་མཁྱེན་པའི་་་་་་་་་སྟོབས་ཡིན་པར་ཁོང་དུ་ཆུད་པར་བྱའོ། །ཞེས་སོགས་རྒྱས་པར་བསྟན་པ་ལ། ཁ་ཅིག ཡོད་པ་ལ་གནས་དང་མེད་པ་ལ་གནས་མ་ཡིན་པ་ཞེས་བཞག་ཆོག་པར་ཐལ། སྲིད་མི་སྲིད་ནི་ཡོད་མེད་ལ་བྱེད་དགོས་པའི་ཕྱིར་ཟེར་ན། ཁོ་ན་རེ། འོ་ན། གཞི་གྲུབ་ན་གནས་ཡིན་པས་ཁྱབ་པར་ཐལ། བཤད་ཚུལ་དེའི་ཕྱིར། དེ་དག་ནི་གོང་དུ་སྤྲོས་སོ། །འདི་བས་ལུགས་འདིར་སྔར་རང་གིས་མ་མྱོང་བ་ཞིག་དྲན་པ་ཡོད་དམ་་་མེད་ཅེ་ན། དེ་ནི་མེད་པར་མངོན་ཏེ། རང་འགྲེལ་ལས། སྔོན་ཉམས་སུ་མྱོང་བ་ཁོ་ན་དྲན་ན་གནས་གཙང་མ་རྣམས་ཇི་ལྟར་དྲན་ཞེ་ན། ཐོས་པས་ཉམས་སུ་མྱོང་བའི་ཕྱིར་རོ། །ཞེས་པའི་དོན་གསེར་འཕྲེང་ལས། བྱེ་སྨྲ་རྣམས་སྔར་རང་རང་གིས་མ་མྱོང་བ་དྲན་པར་མི་འདོད་དོ། །ཞེས་པ་ལ། དེ་ལ་དབུ་སེམས་ཀྱི་མཁས་པ་མང་བོས་ལོ་དུ་མས་ཆོད་པའི་བྱ་བ་དེ་རྗེས་སུ་ཇི་ལྟར་དྲན་ཏེ་དྲན་པ་་་་མེད་པའི་ཕྱིར་ཏེ། ཁྱོད་ལ་དེ་དྲན་བྱེད་ངོས་འཛིན་དུ་མེད་པའི་ཕྱིར། གལ་ཏེ་ཕྱིས་སུ་དེ་དྲན་ན་རྐྱེན་མེད་པར་དྲན་པ་ལས་གོ་ཚུལ་གཞན་མེད་པར་འགྱུར་ཏེ།རང་རིག་མི་འདོད་དེས་ན་ཐལ་བ་དེ་དག་བཟློག་ཏུ་མེད་དོ་ཟེར་བ་ལ་ལན་ཅི་་་་་ཟེར་དཔྱད།མིག་གི་མངོན་ཤེས་ཀྱིས་འཆི་འཕོ་དང་སྐྱེ་བ་ཤེས་པ་སོགས་ཡིན་ཟེར་ན།ཁ་ཅིག དེ་མི་འཐད་དེ། དེའི་ཡུལ་ལ་གཟུགས་ཀྱིས་ཁྱབ་པར་རིགས་པའི་ཕྱིར།དེར་ཐལ། གང་སྤེལ་ལས། འདི་ལྟར་གསུམ་གྱི་དམིགས་པ་ནི་གཟུགས་ཁོ་ན་་ 635 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིན་ལ། ཞེས་སོ་ཟེར་ན། ཁ་ཅིག དེ་ནི་རྣམ་པ་ཀུན་ཏུ་འདོད་དཀའ་སྟེ། ལྷའི་མིག་གི་མངོན་ཤེས་ཀྱི་འཆི་འཕོ་དང་སྐྱེ་བ་ཤེས་པ་སོགས་ཡིན་པའི་ཕྱིར། མ་གྲུབ་ན། དེར་ཐལ། གང་སྤེལ་ལས། འཆི་འཕོ་དང་སྐྱེ་བ་ཤེས་པ་སྟེ། འདི་ནི་ལྷའི་མིག་གི་མངོན་པར་ཤེས་པར་བཤད་དོ། །ཞེས་པས་ཀྱང་ངོ་ཟེར། ཁོ་ན་རེ།མིག་གི་མངོན་ཤེས་ཀྱི་ཡུལ་ལམ་དམིགས་པ་ལ་གཟུགས་མ་ཡིན་པ་ཡོད་ན་ལུང་་་་རིགས་སོགས་དང་འགལ་བས་དཔྱད་གཞི་ཞིག་མཆིས་སམ་སྙམ་མོ་ཟེར།སྤྲུལ་བ་ལ་སེམས་ཡོད་མེད་དཔྱད་ན། ཁ་ཅིག སྤྲུལ་བ་ལ་ནི་སེམས་མངོན་ཏེ། རང་འགྲེལ་ལས། སྐྱེས་པས་ཐོབ་པའི་སྤྲུལ་བའི་སེམས་ནི། ནས། སྐྱེ་མཆེད་དགུ་བ་ཡིན་ཏེ། ཞེས་སོ་ཟེར་ན། ཁ་ཅིག སྤྲུལ་བ་ལ་སེམས་ནི་མངོན་པ་དག་གིས་འདོད་པར་མི་བྱ་སྟེ། གང་སྤེལ་ལས། སྤྲུལ་བ་སེམས་པ་ཡིན་ནོ། །ཞེས་བྱ་བ་འདི་གང་ལས་ཞེ་ན། བསྟན་བཅོས་ལས། སྤྲུལ་བ་སེམས་དང་བཅས་པ་ཞེས་བརྗོད་པར་བྱའམ་སེམས་མེད་པར་བརྗོད་པར་བྱ། སྨྲས་པ་སེམས་མེད་པའོ། །ཞེས་གསལ་བཤད་བྱས་སོ་ཟེར་བ་ལ། ཁོ་ན་རེ། དེ་ལ་སེམས་མེད་ཟེར་བ་ནི་སྒོམ་བྱུང་གི་དབང་དུ་བྱས་སམ་སྟེ་སྐྱེས་ཐོབ་ཀྱི་དེ་ལ་སེམས་ཡོད་པར་འདྲ་་སྟེ། འགྲེལ་བ་མངོན་པའི་རྒྱན་ལས། སྤྲུལ་བ་ནི་གཉིས་ཏེ། སྐྱེས་ནས་ཐོབ་པ་དང་། བསྒོམས་པ་ལས་བྱུང་བའོ། །ཞེས་སྐྱེས་ཐོབ་ལ་སེམས་ཡོད་པར་བཤད་དོ།།ཞེས་གསུངས་པ་ལ་དཔྱད་དགོས་ཏེ། ཁ་ཅིག སྔོན་མེད་པའི་སེམས་ཅན་འབྱུང་བར་ཐལ། སྐྱེས་ཐོབ་ཀྱི་སྤྲུལ་སེམས་ཀྱིས་དབང་བོ་སྤྲུལ་བའི་ཕྱིར། ཁྱབ་པ་དོན་གྱིས་འཕེན་ནུས་པའི་ཕྱིར་ཟེར། ཁ་ཅིག སྤྲུལ་བ་ལ་གང་ཟག་ཡོད་པར་ཐལ།དེ་ལ་སེམས་ཡོད་ཚུལ་དེའི་ཕྱིར། འདོད་མི་རིགས་ཏེ། མཐའ་དཔྱོད་ལས། སེང་གེར་སྤྲུལ་ཀྱང་སེང་གེ་མ་ཡིན་པས་གང་ཟག་མ་སྤྲུལ་ཀྱང་། སྤྲུལ་གཞི་གང་ཟག་ཡིན་ཀྱང་གང་ཟག་དེ་མ་སྤྲུལ་བའི་ཕྱིར། ཞེས་སྒྲུབ་ནུས་པར་མཁས་པ་ཁ་ཅིག་་ 636 ་

མཛོད་གནས་བདུན་པ།གིས་བཤད་དོ། །བྱེ་སྨྲ་སྔ་རབས་པས་སྤྲུལ་བ་ལ་གཟུགས་ཀྱིས་ཁྱབ་པར་འཛིན་པ་ཡིན་སྙམ་མོ་ཞེ་ན། བྱས་པ་ལ་ཁོ་ན་རེ། སྟོན་པ་ཤཱཀྱ་ཐུབ་པ་ཞིང་འདིར་བཞུགས་ཚེ་ཞིང་གཞན་གྱི་སྟོན་པ་དེ་གཟུགས་ཡིན་པར་ཐལ། དེའི་སྤྲུལ་བ་ཡིན་པའི་ཕྱིར། འདོད་ན། ཞིང་འདིའི་སྟོན་པ་ཆོས་ཅན། གཟུགས་ཡིན་པར་ཐལ།ཞིང་གཞན་དུ་བཞུགས་པའི་དེའི་སྤྲུལ་བ་ཡིན་པའི་ཕྱིར། ཡང་ན། འཛམ་གླིང་བྱེ་བ་ཕྲག་བརྒྱའི་ཤཱཀྱ་ཐུབ་པ་བྱེ་བ་ཕྲག་བརྒྱ་སྤྲུལ་བ་ཡིན་ནམ་མིན། དང་བོ་ལྟར་ན་དེ་དག་གཟུགས་སུ་གྲུབ་པར་འགྱུར་ལ། ཕྱི་མ་ལྟར་ན་དུས་མཉམ་དུ་དེ་དག་གནས་པས་རྒྱུད་གཅིག་མིན་པར་གང་གིས་ངོས་འཛིན་ཚུལ་མེད་པའི་ཕྱིར་་་ཟེར། ཨ་ཁུ་ཚང་ནས། འཛམ་གླིང་བྱེ་བ་ཕྲག་བརྒྱའི་ཤཱཀྱ་ཐུབ་པ་བྱེ་བ་ཕྲག་བརྒྱ་གང་ཟག་ཡིན་ཏེ། ཞིང་འདིའི་ཤཱཀྱ་ཐུབ་པ་ཞིང་གཞན་དུ་ཕེབས་ཚེ་ཞིང་དེའི་སྟོན་པ་ཡིན་པའི་ཕྱིར། ཞེས་པ་ལ་བརྟག་པའི་སྒོ་མང་ཟེར་མཁན་ལ་ལས། དེ་འདྲའི་སྟོན་པ་བྱེ་བ་ཕྲག་བརྒྱའི་ནང་དུ་སྤྲུལ་བ་གཅིག་ཀྱང་མེད་པར་ཐལ། དེའི་ཕྱིར་ན་དཀའ་ཟེར་རོ། །ཁོ་ན་རེ། སྤྲུལ་གཞི་ལ་གཟུགས་ཀྱིས་ཁྱབ་པ་ནི་རྣམ་པ་ཀུན་ཏུ་དམ་བཅའ་བར་འདོད་དེ། མཛོད་ལས། འདོད་པར་གཏོགས་པའི་སྤྲུལ་བ་ནི། ཕྱི་ཡི་སྐྱེ་མཆེད་བཞི་རྣམ་གཉིས། །ཞེས་སོ། །ཁོ་ན་རེ། དེ་ནི་བྱེ་སྨྲ་སྔ་རབས་པའི་འདོད་ཚུལ་ཡིན་ནམ་ཕྱི་རབས་པ་ལྟར་ན་སྤྲུལ་བ་ལ་གང་ཟག་ཅིག་་་་གཟུང་བར་སྙམ་སྟེ། ཕར་ཕྱིན་སྐབས་བརྒྱད་པར་འཛམ་གླིང་བྱེ་བ་ཕྲག་བརྒྱའི་ཤཱཀྱ་ཐུབ་པ་ཕན་ཚུན་སྤྲུལ་བྱ་སྤྲུལ་བྱེད་དུ་གསུངས་ཡོད་པས་ཕྱི་རབས་པའི་་་་་་་་ལུགས་ཡིན་ནམ་དཔྱད་དགོས། ཁ་ཅིག སྤྲུལ་གཞི་ལ་ནང་གི་དབང་བོ་སོགས་ཡོད་དེ། རང་གཞན་གྱི་ལུས་དང་འབྲལ་བའི་སྤྲུལ་བ་ཡོད་པའི་ཕྱིར། ཁྱབ་སྟེ།མཆིམས་ཊཱིཀ་ལས། དེས་ན་རང་གཞན་གྱི་ལུས་དང་འབྲལ་བའི་སྤྲུལ་བ་ནི་སྐྱེ་མཆེད་དགུ་བ་ཡིན་ལ། ཞེས་སོ་ཟེར་ན། དེ་ཡང་དེའི་འོག་ཏུ་རང་གཞན་གྱི་ལུས་་ 637 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དང་མ་འབྲལ་བའི་སྤྲུལ་བ་ནི་སྔར་བཤད་པ་ལྟར་སྐྱེ་མཆེད་བཞི་བ་ཁོ་ན་ཡིན་ནོ་་ཞེས་ཤེས་པར་བྱའོ། །ཞེས་པ་ལ། མཁས་པ་རྣམས་དགོངས་པ་གཅིག་མཐུན་ནི།རྒྱལ་སྲས་མ་ལས། མིག་ལ་སོགས་པའི་དབང་བོ་ལྔ་རང་དང་གཞན་གྱི་ལུས་དང་འབྲལ་བའི་སྤྲུལ་བ་གཟུགས་དང་དྲི་དང་རོ་དང་རེག་བྱའི་ངོ་བོ་ཉིད་དང་ཐ་མི་་་དད་པར་གནས་པ་དེའི་ཕྱིའི་སྐྱེ་མཆེད་དགུ་བ་ཞེས་བྱ་ཡི་དབང་བོ་ནི་སྤྲུལ་བར་་་མི་བྱེད་དེ། འདི་ནི་གྲུབ་པའི་མཐའ་ཡིན་ནོ། །ཞེས་པས་ནང་གི་གཟུགས་ལ་སྤྲུལ་བ་མེད་པ་དེས་ཤེས་སོ་ཞེ་ན། ཁོ་ན་རེ། ནང་གི་སྐྱེ་མཆེད་སྤྲུལ་བ་ལ་སྐྱོན་མེད་དམ་ཞེ་ན། དེ་ནི་སྔར་རྒྱུན་མེད་པའི་སེམས་ཅན་གཅིག་འབྱུང་བར་ཐལ་བའི་ཕྱིར། ཡང་ན་སེམས་ཅན་རྣམས་ཡིད་ཀྱི་རྣམ་པར་ཤེས་པའི་རྒྱུན་ཐོག་མེད་ནས་བརྒྱུད་དེ་འོངས་པ་ཁོ་ན་ཡིན་པའི་ཕྱིར། གཞན་དག་ན་རེ། གོང་མའི་རྟེན་ཅན་གྱི་ལུས་ལ་འདོད་པའི་གཟུགས་སྤྲུལ་གཞི་བྱས་པའི་དྲི་རོ་གཉིས་ཆོས་ཅན། གོང་མའི་རྟེན་གྱི་ལུས་དང་འབྲལ་བར་ཐལ། དེ་དང་འབྲལ་བའི་སྤྲུལ་གཞི་ཡིན་པའི་ཕྱིར་ཟེར་ན། ཁ་ཅིག་མ་ཁྱབ་ཅེ་ན། ཁྱབ་སྟེ། དེས་སྤྲུལ་གཞི་བྱས་པའི་སྤྲུལ་བ་ལ་དེ་དང་འབྲལ་བའི་སྤྲུལ་བ་ཞེས་བརྗོད་ཀྱང་དེ་དེ་དང་མ་འབྲལ་བ་ཡིན་ནམ་་་སྙམ་མོ་ཟེར།ཁ་ཅིག གཟུགས་མེད་ནས་གཟུགས་སུ་སྐྱེས་མ་ཐག་པ་དེས་འདོད་པའི་སྤྲུལ་སེམས་རྙེད་པ་ཡིན་ནམ་སྟེ། ཐམས་ཅད་ལ་དེ་ལྟར་གྲགས་པའི་ཕྱིར་ཟེར།འདོད་ན། གཟུགས་མེད་ནས་བཞི་བར་སྐྱེས་མ་ཐག་པ་ཆོས་ཅན། ཁྱོད་ཀྱིས་འདོད་པའི་སྤྲུལ་སེམས་རྙེད་དཀའ་སྟེ། དེའི་སྤྲུལ་གཞི་ངོས་འཛིན་དུ་མེད་པའི་ཕྱིར་ཟེར། དེས་ན་དེའི་སྤྲུལ་གཞིའི་གཟུགས་གང་འཛིན་དཔྱད་ཟེར་རོ། །སྤྲུལ་བ་ལ་ཕྱིའི་སྐྱེ་མཆེད་ཀྱིས་ཁྱབ་པ་ཡིན་ནམ་སྔར་གྱི་རྩ་བས་རིག་པས་སོ་ཞེ་ན་་་་་་་་བརྟག་དགོས།་ 638 ་

མཛོད་གནས་བདུན་པ།བཤད་པའི་ལྷག་མ་ལ་བརྒྱད་ཐོབ། །ཅེས་པའི་ལྷག་མའི་ལམ་ཡིན་ན་སློབ་ལམ་ཡིན་པས་ཁྱབ་པའི་ཕྱིར་ཟེར་ན། ལ་ལས། ཁྱབ་པ་ཡོད་དེ་དེའི་གནས་སྐབས་སུ་ཤེས་པ་དུ་ཐོབ་ཅེས་བཤད་པ་ལ་ཤེས་པ་བཅུའི་ཐ་མ་གཉིས་མ་་་་་་་་་་་་་གཏོགས་བརྒྱད་ཀྱིས་ཐོབ་པར་བཤད་ཙམ་ཡིན་པའི་ཕྱིར། འདོད་ན། རྟོགས་པའི་འོས་སུ་གྱུར་པའི་དགྲ་བཅོམ་པ་མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་་་བོ་བརྒྱད་ཆོས་ཅན། ཁྱོད་བཤད་པའི་ལྷག་མ་ལ་བརྒྱད་ཐོབ་ཅེས་པའི་བཤད་པའི་ལྷག་མའི་ལམ་མ་ཡིན་པར་ཐལ། དེའི་ཕྱིར། འངོད་ན། ཁྱོད་ཀྱི་གནས་སྐབས་སུ་ཤེས་པ་དུ་ཐོབ་བཤད་ཟིན་པར་ཐལ། ཁྱོད་བཤད་པའི་ལྷག་མ་མིན་པའི་རྒྱུ་མཚན་ཡོད་པའི་ཕྱིར། ཁ་ཅིག དེ་བཤད་པའི་ལྷག་མ་ཡིན་ཞེ་ན།འཐད་པར་དཀའ་སྟེ། དེ་ནི་ཤེས་པ་བཅུའི་ཟད་མི་སྐྱེ་བའི་ཤེས་པ་གཉིས་བོར་ནས་ལྷག་མ་བརྒྱད་ཐོབ་ཅེས་བཤད་དགོས་པ་ཡིན་པའི་ཕྱིར། ཁོ་ན་རེ། དེས་ན་དེ་ཆོས་ཅན། ཁྱོད་ཀྱི་གནས་སྐབས་སུ་ཤེས་པ་དུ་ཐོབ་སྔར་བཤད་ཟིན་པ་ཡིན་པར་ཐལ། ཁྱོད་བཤད་པའི་ལྷག་མ་མ་ཡིན་ཚུལ་ཡོད་པའི་ཕྱིར། ཡང་ན་དེ་ཆོས་ཅན། ཁྱོད་ཀྱི་གནས་སྐབས་སུ་ཤེས་པ་དུ་ཐོབ་མ་བཤད་པར་ཐལ། སྔར་མ་བཤད་པ་གང་ཞིག བཤད་པའི་ལྷག་མ་ལ་བརྒྱད་ཐོབ་ཅེས་པའི་སྐབས་སུ་མ་བཤད་པའི་ཕྱིར། ཞེ་ན་ལན་གདབས་པར་དཀའ་སྟེ། བཤད་ཚུལ་དེའི་ཕྱིར།ཡང་ན། གཞན་གྱི་སྦྱོར་བ་དང་ཁྱད་པར་གྱི་ལམ་དང་བཅས་པ་དུ་ཐོབ་བཤད་ནས་ཁྱོད་གཅིག་བུ་མ་བཤད་པར་ཐལ། དེའི་ཕྱིར། མ་གྲུབ་ན། དེར་ཐལ། ཁྱོད་སྔར་ཡང་མ་བཤད། བཤད་པའི་ལྷག་མ་ལ་བརྒྱད་ཐོབ་ཅེས་པའི་སྐབས་སུ་མ་བཤད་པའི་ཕྱིར། རྟགས་ཕྱི་མ་མ་གྲུབ་ཟེར་ན། དེ་གྲུབ་པར་ཐལ། བཤད་པའི་ལྷག་མ་ལ་བརྒྱད་ཐོབ། །ཅེས་པའི་སྐབས་སུ་ཟད་མི་སྐྱེ་བའི་ཤེས་པ་གཉིས་དོར་ནས་ལྷག་མ་བརྒྱད་བཤད་པའི་ཕྱིར། དེར་ཐལ། ལྷག་མ་བརྒྱད་ཐོབ་པའི་ལྷག་་ 639 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས།་ཝམ་ངོས་འཛིན་རྒྱུ་ཡོད་པའི་ཕྱིར། དེར་ཐལ། མཐའ་གཉིས་དོར་བའི་བརྒྱད་བརྒྱད་ཐོབ་ཅེས་པའི་མཐའ་གཉིས་བོར་ནས་ལྷག་མ་བརྒྱད་ཐོབ་པར་བཤད་པ་་་ཙམ་ཡིན་པའི་ཕྱིར། ཡང་ན། སློབ་པའི་རྒྱུད་ཀྱི་མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་དེའང་བཤད་པའི་ལྷག་མ་བརྒྱད་དུའང་འཇོག་པར་ཐལ།དེའི་ཕྱིར། ཡང་ན་དེ་ལྟར་འཇོག་པ་ཀུན་མཁྱེན་བླ་མ་མཆོག་གིས་བཞེད་པར་དེ་ཉིད་ལས། སྔར་བཤད་པའི་ལྷག་མ་འདོད་པ་ལ་འདོད་ཆགས་དང་བྲལ་བའི་རྣམ་གྲོལ་ལམ་དགུ་བ་དང་། མངོན་ཤེས་དང་སྤེལ་སྒོམ་དང་། མི་གཡོ་རྟོགས་པར་བྱེད་པ་གསུམ་གྱི་རྣམ་གྲོལ་ལམ་དང་བོ་བརྒྱད་དང་། ཕྱིར་མི་འོང་སྦྱོར་བ་དང་། ཁྱད་པར་ཅན་གྱི་ལམ་ལ་གནས་པ་རྣམས་ཀྱིས་ནི་ཤེས་པ་བརྒྱད་ཐོབ།ཅེས་པས་བསྒྲུབ་ནུས་པར་རིག་པའི་ཕྱིར་ཟེར། དེས་ན་བཤད་པའི་ལྷག་མ་ལ་བརྒྱད་ཐོབ་མཁན་ནི་ཕྱིར་མི་འོང་དང་དེའི་ཁྱད་པར་ཅན་གྱི་ལམ་ལ་གནས་པའི་སློབ་པ་དེ་དག་འཇོག་པར་འདྲ་བ་ཞིག་ཡིག་ཆར་བལྟས་པས་རིགས་པ་ཡིན་ནམ་དཔྱད། འོ་ན་ཕྱིར་མི་འོང་དང་ཁྱད་པར་ཅན་གྱི་ལམ་དུ་གནས་པའི་འཕགས་པ་ལ་ཤེས་པ་བརྒྱད་ཐོབ་པས་ཁྱབ་པར་ཐལ། བཤད་པའི་ལྷག་མ་ལ་བརྒྱད་ཐོབ། །ཅེས་གསུངས་པའི་ཕྱིར། འདོད་ན། དེ་ཡིན་ན་ཕ་རོལ་སེམས་ཤེས་ཐོབ་པས་ཁྱབ་པར་ཐལ། དེའི་ཕྱིར། འདོད་ན། དེ་ཁྱབ་པ་མེད་པར་མངོན་ཏེ། དངོས་གཞི་མ་ཐོབ་པའི་ཕྱིར་མི་འོང་ཡོད་པར་གསུང་བའི་གཞུང་ལུགས་རབ་འབྱམས་་་མཐའ་མེད་པའི་ཕྱིར་ཟེར།ཁ་ཅིག བཤད་པའི་ལྷག་མ་བརྒྱད་པོ་གང་རུང་ཡིན་ན་སློབ་པའི་རྒྱུད་ཀྱིས་བསྡུས་པས་ཁྱབ་པའི་ཕྱིར་ཟེར་ན། ཁོ་ན་རེ། ཟད་པ་ཤེས་པ་ཆོས་ཅན།སློབ་པའི་རྒྱུད་ཀྱིས་བསྡུས་པ་ཡིན་པར་ཐལ། དེ་བརྒྱད་གང་རུང་ཡིན་པའི་ཕྱིར།དེར་ཐལ། དེ་བརྒྱད་ལ་སེམས་ཤེས་དང་མི་སྐྱེ་བ་ཤེས་པ་གཉིས་མ་གཏོགས་པའི་་ 640་

མཛོད་གནས་བདུན་པ།ཤེས་པ་བརྒྱད་འཇོག་ཚུལ་ཀྱང་ཡོད་པའི་ཕྱིར། མ་གྲུབ་ན། དེར་ཐལ། མཆིམས་ཊཱིཀ་ལས། མི་སློབ་པ་ནི་མངོན་པར་ཤེས་པ་དང་སྤེལ་མ་སྒོམ་པ་མི་གཡོ་བ་རྟོགས་པར་བྱེད་པའི་བར་ཆད་མེད་པའི་ལམ་ལ་དུས་ཀྱི་རྣམ་གྲོལ་ཡིན་ན་ཕ་་་་་་་རོལ་སེམས་ཤེས་དང་མི་སྐྱེ་བ་ཤེས་པ་མ་གཏོགས་པ་བརྒྱད་འཐོབ་ལ། ཞེས་གསུངས་སོ་ཞེ་ན། དེས་ན་དེ་བཤད་པའི་ལྷག་མ་ལ་བརྒྱད་པོ་གང་ཡང་མ་ཡིན་པར་ཐལ། དེ་ལ་ཤེས་པ་དགུ་ཡོད་པའི་ཕྱིར། ཡང་ན། སློབ་པ་འཕགས་པ་དེས་ཤེས་པ་བརྒྱད་མ་འོངས་པ་ཐོབ་པ་མིན་ད་ལྟ་བ་ཐོབ་པ་མིན་པའི་ཕྱིར་ན། དེ་ནི་མ་འོངས་པའི་དེ་བརྒྱད་ཐོབ་པར་འགྲེལ་བ་རྣམས་ཀྱི་དགོངས་པ་ཡིན་ཏེ།མཆིམས་མཛོད་ལས། མི་གཡོ་བ་རྟོགས་པར་བྱེད་པ་གསུམ་གྱི་རྣམ་པར་གྲོལ་བའི་ལམ་དང་བོ་བརྒྱད་པོ་རྣམས་དང་། དེ་བཞིན་དུ་སྔར་མ་སྨོས་པ་འདོད་པ་ལས་འདོད་ཆགས་བྲལ་བའི་ཕྱིར་མི་འོང་བའི་སྦྱོར་བ་དང་ཁྱད་པར་ཅན་གྱི་ལམ་རྣམས་ལ་ནི་ཟད་པ་དང་མི་སྐྱེ་བ་ཤེས་པ་མ་གཏོགས་པ་ཤེས་པ་བརྒྱད་བརྒྱད་མ་་འོངས་པ་ཐོབ་སྟེ་སློབ་པའི་དབང་དུ་བྱས་པའོ། །ཞེས་གསུངས་སོ། །ཁོ་ན་རེ།སློབ་པ་འཕགས་པས་དེ་བརྒྱད་ད་ལྟ་བ་མ་ཐོབ་པར་ཐལ མ་འོངས་པ་ཐོབ་ཚུལ་དེའི་ཕྱིར། འདོད་ན། དེ་ནི་ཆེས་དཔྱད་པར་བྱ་དགོས་སམ་སྟེ། དེས་གང་ཡང་ད་ལྟ་བ་མ་ཐོབ་པ་ངོས་འཛིན་དུ་མེད་པའི་ཕྱིར་ན་སྤྲོ་དགོས། རྟོགས་པའི་སྐལ་བ་ཅན་གྱི་དགྲ་བཅོམ་པ་མི་གཡོ་བར་འཕོ་བྱེད་ཀྱི་རྣམ་གྲོལ་ལམ་དང་བོ་་་་་་བརྒྱད་པོ་བཤད་པའི་ལྷག་མ་མིན་ཏེ། བཤད་པའི་ལྷག་མ་ལ་བརྒྱད་འཐོབ་ཅེས་པའི་དོན་དང་མི་མཐུན་པར་སྣང་བའི་ཕྱིར། དེར་ཐལ། དེའི་ལྷག་མ་ནི་སློབ་པ་ཁོ་ནའི་རྒྱུད་ལ་བཤད་པ་ཡིན་པའི་ཕྱིར་ཏེ། རང་འགྲེལ་ལས། དེ་དག་ཐམས་ཅད་ལ་ནི་ཟད་པ་དང་མི་སྐྱེ་བ་ཤེས་པ་མ་གཏོགས་པ་ཤེས་པ་བརྒྱད་མ་འོངས་པ་འཐོབ། ཅེས་དང་། དེ་ཉིད་ལས། སློབ་པ་ནི་དེ་ལྟ་བུ་ཡིན་ནོ། །ཞེས་དེའི་ལྷག་་ 641 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས།་ཝམ་འཐོབ་པའི་གང་ཟག་ལ་སློབ་པ་ཁོ་ནས་ཁྱབ་པར་བྱས་སོ། །ཁ་ཅིག དེའི་བཤད་པའི་ལྷག་མའི་ཤེས་པ་ལ་སློབ་པའི་ཤེས་པས་ཁྱབ་པ་ནི་འཛིན་དཀའ་སྟེ།དེ་ལ་མི་སློབ་པའི་ཤེས་པའང་ཡོད་འདྲ་བའི་ཕྱིར་ཏེ། རང་འགྲེལ་ལས། མི་སློབ་པའི་ཤེས་པའི་མངོན་པར་ཤེས་པ་ལ་སོགས་པའི་སྦྱོར་བ་དང་། རྣམ་པར་གྲོལ་བ་དང་། ཁྱད་པར་ཅན་གྱི་ལམ་རྣམས་ལ་ནི་བརྒྱད་དམ་དགུ་འཐོབ་པོ། །ཞེས་སོ་ཟེར་ན། ཁ་ཅིག དེ་དག་ནི་སྔར་བཤད་པའི་ལྷག་མ་འོག་ས་བརྒྱད་ལས་རྣམ་པར་གྲོལ་བའི་ཤེས་པའམ་ལམ་སོགས་སློབ་པའི་དབང་དུ་བྱས་ནས་སློབ་པས་་་་་་བསྡུས་པས་སློབ་པའི་རྒྱུད་ཁོ་ནར་སྦྱོར་ལ། མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་པོ་དགྲ་བཅོམ་པ་ཁོ་ནས་བསྡུས་པས་སྐྱོན་དོགས་མེད་དོ་ཟེར་བ་ལ། འདིའི་མི་གཡོ་བ་འཕོ་བྱེད་ཀྱི་རྣམ་གྲོལ་ལམ་ལ་མི་སློབ་པ་ཁོ་ནའི་རྒྱུད་ཀྱིས་བསྡུས་པ་ནི་འདོད་དཀའ་སྟེ། དེ་བརྒྱད་སློབ་པ་ལའང་ཡོད་ཆོག་པའི་ཕྱིར།དེར་ཐལ། དགྲ་བཅོམ་ལས་ཉམས་ནས་སློབ་པའི་གནས་སྐབས་སུ་དབང་བོ་སྦྱངས་ཏེ་མི་གཡོ་བ་འཕོ་བྱེད་དེའི་རྒྱུད་ལ་ཡོད་པའི་ཕྱིར། ཡང་ན། མི་གཡོ་བ་རྟོགས་པར་བྱེད་པ་གསུམ་གྱི་རྣམ་པར་གྲོལ་བའི་ལམ་དང་བོ་བརྒྱད་སློབ་པས་་་་་ཐོབ་པའི་ཕྱིར་ཏེ། དེའི་བརྒྱད་ཚན་གཉིས་ཀ་སློབ་པས་ཐོབ་པའི་ཕྱིར། མ་གྲུབ་ན། དེར་ཐལ། མཆིམས་མཛོད་ལས། འདོད་པའི་འདོད་ཆགས་དང་བྲལ་བའི་རྣམ་གྲོལ་གྱི་ལམ་དགུ་བ་དང་། ནས། མི་གཡོ་བ་རྟོགས་པར་བྱེད་པ་གསུམ་གྱི་རྣམ་པར་གྲོལ་བའི་ལམ་དང་བོ་བརྒྱད་རྣམས་དང་། ཞེས་པ་ནས། ཟད་པ་དང་མི་སྐྱེ་བ་ཤེས་པ་མ་གཏོགས་པ་ཤེས་པ་བརྒྱད་མ་འོངས་པ་འཐོབ་སྟེ་སློབ་པའི་་་་་་དབང་དུ་བྱས་པའོ་ཞེས་གསུངས། དེས་ན་མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་སློབ་པའི་རྒྱུད་ལ་ལྡན་ཆོག་པའི་ཕྱིར་ཏེ། དེས་ཐོབ་ཚུལ་དེའི་ཕྱིར།ཁོ་ན་རེ། མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་སློབ་པས་་ 642 ་

མཛོད་གནས་བདུན་པ།ཐོབ་པར་དཀའ་སྟེ། ཨ་ཁུ་ཚང་གི་མཐའ་དཔྱོད་དུ་དོགས་པ་བྱེད་ཚུལ་འདི་ལྟར་ཏེ། དེ་ཉིད་ལས། མི་གཡོ་བར་འཕོ་བྱེད་རྣམ་གྲོལ་བརྒྱད་ནི་མི་སློབ་པ་དབང་བོ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་སློབ་པའི་རྒྱུད་ལ་སྐྱེས་པ་ཡིན་གྱི་སློབ་་་པའི་མིན་ཏེ། དེ་ལ་བར་ཆད་མེད་ལམ་དང་རྣམ་གྲོལ་ལམ་རེ་རེས་ཆོག་པའི་ཕྱིར་ཟེར་བ་ནང་འགལ་ཡིན་ཏེ། དེ་འདྲའི་སློབ་པ་དེ་རྣམ་གྲོལ་ལམ་དང་བོར་སྐྱེས་དུས་དབང་བོ་འཕོ་ཐུབ་པས་ལྷག་མ་རྣམས་བསྐྱེད་དོན་མེད་པའི་ཕྱིར།ཞེས་པའི་བསྒྲུབ་ཚུལ་གསལ་ལོ་ཟེར། གཞུང་ལས་བརྒྱད་ཚན་གཉིས་གསུངས་པས་དང་བོ་སློབ་པས་ཐོབ་པར་འདྲའང་དེའི་ནང་དུ་མི་གཡོ་བའི་འཕོ་བྱེད་མ་་་་བསྟན་པར་འདྲ་སྟེ། མཛོད་འགྲེལ་ཐར་ལམ་གསལ་བྱེད་ལས། སྔར་བཤད་པའི་ལྷག་མ་འདོད་པ་ལས་འདོད་ཆགས་དང་བྲལ་བའི་རྣམ་གྲོལ་ལམ་ཐ་མ་དང་།མངོན་ཤེས་དང་བོ་ལྔ་འཐོབ་པའི་རྣམ་གྲོལ་ལམ་དང་། སྤེལ་མ་བསྒོམ་པའི་རྣམ་གྲོལ་ལམ་ལ་ཟད་མི་སྐྱེ་ཤེས་པ་མ་གཏོགས་བརྒྱད་འཐོབ་བོ། །ཞེས་པས་སློབ་པའི་དབང་དུ་བྱས་ཚུལ་དེ་ཡིན་ནམ་ཞེས་མཁས་པ་ལ་ལས་དཔྱད་པ་བྱས་པ་་་་་་་རིག ཁོ་ན་རེ། དེ་ལྟར་ན་མཆིམས་ཊཱིཀ་ལས་གསུངས་ཚུལ་དོན་མེད་པར་འགྱུར་རོ་ཟེར་ན། གཞུང་རྣམས་དགོངས་པ་གཅིག་ཏུ་དཔྱད་སླའོ། །ཁ་ཅིག ཨ་ཁུ་ཚང་གིས་མི་གཡོ་བ་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་སློབ་པ་ལ་བཞག་་་པ་འདྲ་སྟེ། ཞིབ་པར་བལྟས་ནས་རིག་པར་འདྲའོ་ཟེར་ན་གཟིགས་ནས་དཔྱད་དགོས། མཁས་པ་ཚད་ལྡན་མཛོད་ཀྱི་དོན་འགྲེལ་མཁན་མཆོག་ནས། མི་གཡོ་བར་འཕོ་བྱེད་ཀྱི་རྣམ་གྲོལ་ལམ་དང་བོ་བརྒྱད་ནི་མི་སློབ་པ་ཁོ་ནའི་རྒྱུད་ཀྱིས་་་་་་བསྡུས་པས་ཡིན་ནོ། །ཞེས་གསུངས་པ་ནི་མཛོད་འགྲེལ་ཐར་ལམ་གསལ་བྱེད་དང་ཕྱོགས་མཐུན་རྒྱ་ཆེ་ཞིང་མཆིམས་ཊཱིཀ་ལས་བསྟན་པའི་དོན་དུ་འགྲོ་མི་འགྲོ་་དཔྱད། ཁ་ཅིག མི་གཡོ་བ་འཕོ་བྱེད་ཀྱི་རྣམ་གྲོལ་ལམ་བརྒྱད་ནི་རྟོགས་པའི་་ 643 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགསབཤདཀུནབཏུས།་ཝའོས་སུ་གྱུར་པའི་དགྲ་བཅོམ་པ་དབང་རྟུལ་དབང་རྣོན་དུ་འཕོ་བྱེད་ཀྱི་རྣམ་གྲོལ་ལམ་བརྒྱད་ལ་བྱེད་རིགས་པའི་ཕྱིར། དེར་ཐལ། ལམ་དགུའོ་ཤིན་ཏུ་རྟེན་ཕྱིར་རོ། །ཞེས་པའི་བཤད་ཚུལ་བསྡུས་རིགས་པས་དེ་དག་དགྲ་བཅོམ་པའི་རྒྱུད་ཁོ་ན་ལ་འཇོག་པར་འདྲ་བའི་ཕྱིར།དགྲ་བཅོམ་པས་བརྒྱད་ཐོབ་པའི་བརྒྱད་ནི། ཁ་ཅིག མི་སྐྱེ་བ་ཤེས་པ་དང་ཀུན་རྫོབ་ཤེས་པ་གཉིས་དོར་ནས་ལྷག་མ་བརྒྱད་ལ་བྱེད་ཟེར་བ་དང་། ཁ་ཅིག ཀུན་རྫོབ་ཤེས་པ་དོར་རྒྱུ་མེད་པས་མི་གཡོ་བ་དང་སྤེལ་སྒོམ་གྱི་བར་ཆད་མེད་ལམ་དག་དོར་ཟེར་ན། ཁོ་ན་རེ། དེ་དག་མི་འཐད་པ་ཁོ་ནར་ངེས་ཏེ། མི་སློབ་པ་ལ་སྦྱོར་ན་མཆིམས་མཛོད་ལས། མི་སློབ་པ་ནི་མངོན་པར་ཤེས་པ་དང་སྤེལ་མ་སྒོམ་པ་དང་མི་གཡོ་བར་རྟོགས་པར་བྱེད་པའི་བར་ཆད་མེད་པའི་ལམ་་་་ལ་དུས་ཀྱི་རྣམ་གྲོལ་ཡིན་ན་ཕ་རོལ་སེམས་ཤེས་དང་མི་སྐྱེ་བ་ཤེས་པ་མ་གཏོགས་་པ་བརྒྱད་འཐོབ་ལ། ཞེས་གསུངས་པ་ཡིན་ནོ་ཟེར། སྔར་དཔྱད་པ་བཞིན་མི་སྐྱེ་བ་ཤེས་པ་འདིའི་བརྒྱད་པོ་གང་རུང་ཡིན་པར་ཐལ། དེའི་ཕྱིར་ན་དཔྱད།སློབ་མི་སློབ་ཀྱི་དབང་བོ་འཕོ་བྱེད་ཀྱི་བར་ཆད་མེད་ལམ་རྣམ་གྲོལ་ལམ་་ལ་ཟག་མེད་ཀྱིས་ཁྱབ་པ་ཡིན་སྙམ་ལ། མངོན་ཤེས་སྒྲུབ་བྱེད་དང་སྤེལ་སྒོམ་སྒྲུབ་པའི་དེ་དག་དང་ས་བརྒྱད་ཀྱི་འདོད་ཆགས་བྲལ་་བྱེད་རྣམས་ལ་རིམ་བཞིན་ཟག་་བཅས་ཟག་མེད་གཉིས་ཡོད་ཟེར་ཞིང་ལེགས་པར་རིག་པར་བྱའོ། །བཤད་པའི་ལྷག་མ་ལ་བརྒྱད་འཐོབ་ཅེས་པས་ལམ་ཐམས་ཅད་བསྟན་་་་་པར་ཐལ། སྲིད་རྩེ་དང་སློབ་མི་སློབ་ཀྱི་དབང་བོ་འཕོ་བྱེད་ཀྱི་བར་ཆད་མེད་ལམ་དང་རྣམ་གྲོལ་ནས་འདོད་པའི་དེ་དག་གི་བར་གྱི་གང་ཡིན་བསྟན་པའི་ཕྱིར།དེས་ན་དེའི་ལྷག་མ་ལ་ལམ་དུ་ཡོད་འཇོག་ཟེར་ན། དེ་ནི་མི་མཐུན་པ་དང་མི་འགྲིག་པ་ཆེ་བར་སོང་བ་ཡིན་ནམ་དཔྱད། གཞན་ཡང་། གོང་དུ་ཤེས་པ་བཅུ་ལ་་ 644 ་

མཛོད་གནས་བདུན་པ།སོགས་དང་དེ་མིན་རྒྱས་པར་སྤྲོས་ཡོད་ཀྱང་གོང་འོག་སོགས་བསྡུར་བའི་ཆེད་དུ་་སླར་ཡང་དཔྱད་ན། འདོད་པའི་བར་ཆད་མེད་ལམ་ལ་རྗེས་ཤེས་མངོན་དུ་བྱེད་པ་ཡོད་དམ་ཞེ་ན། ཁ་ཅིག ཡོད་པར་མངོན་ཏེ། དེས་རྗེས་ཤེས་ཐོབ་པར་འདྲ་བའི་ཕྱིར། དེར་ཐལ། སྲིད་རྩེའི་དེའི་གཉེན་པོ་ལ་ཀུན་རྫོབ་ཤེས་པ་མེད་པས་རིག་པའི་ཕྱིར། མ་གྲུབ་ན། དེར་ཐལ། སྲིད་རྩེའི་གཉེན་པོ་ཀུན་རྫོབ་ཤེས་མེད་ཕྱིར། །ཞེས་པས་བརྒྱུད་ནས་རིག་པའི་ཕྱིར་ཟེར་བ་ལ། ཁོ་ན་རེ། དེ་དག་མི་འཐད་པར་ཐལ། འདོད་པའི་གཉེན་པོ་བར་ཆད་མེད་ལམ་ལ་རྗེས་ཤེས་གང་གི་དབང་དུ་བྱས་ཀྱང་མི་རིག་པའི་ཕྱིར། དེར་ཐལ། འདོད་པའི་ཁམས་ཀྱི་རྗེས་མ་ཡིན། །ཞེས་གསུངས་པའི་ཕྱིར་ན། དེའང་སྔར་ལྟར་དཔྱོད།མི་གཡོ་འཐོབ་དང་སྤེལ་སྒོམ་པའི། །ཞེས་པའི་སྐབས་སུ་བསྟན་པའི་ལྷག་མ་ཡོད་པའི་ཕྱིར། འདོད་ན། དེའི་ལྷག་མ་ལ་ཤེས་པ་བརྒྱད་བཤད་པ་མིན།གཞན་བརྒྱད་བཤད་པ་མིན་པའི་ཕྱིར་ན། དེ་ལས་གཞན་བརྒྱད་བཤད་པ་འདྲའོ་ཟེར་ན། དེས་ན་ཟད་པ་ཤེས་པ་དང་མི་སྐྱེ་བ་ཤེས་པ་གཉིས་དོར་བའི་བརྒྱད་ཐོབ་པར་བཤད་པ་མིན། དེ་ལས་གཞན་གཉིས་དོར་བའི་བརྒྱད་བཤད་པ་མིན་པའི་ཕྱིར་ན། ཁོ་ན་རེ། དེ་ཟད་ཤེས་གཉིས་དོར་བས་བརྒྱད་འཐོབ་པར་འདྲ་བའི་ཕྱིར། མ་གྲུབ་ན། དེར་ཐལ། སྡོམ་ཚིག་ལས། མངོན་ཤེས་སྤེལ་སྒོམ་སོགས་ཀྱི་རྣམ་གྲོལ་ལམ། །མི་གཡོ་འཕོ་བྱེད་རྣམ་གྲོལ་བརྒྱད་ལ་ཡང་། །སློབ་པས་མཐའ་གཉིས་དོར་བས་བརྒྱད་བརྒྱད་འཐོབ། །ཅེས་སོ་ཟེར། འོ་ན། དེ་སློབ་པའི་དབང་དུ་བྱས་པ་ཁོ་ན་ཡིན་པར་ཐལ། བཤད་ཚུལ་དེའི་ཕྱིར། ཡང་ན།དེ་སློབ་པའི་དབང་བོ་འཕོ་བྱེད་ཡིན་པར་ཐལ། དམ་བཅའ་རིགས་པའི་ཕྱིར།ཁ་ཅིག དེ་དག་སློབ་པའི་དབང་བོ་འཕོ་བྱེད་ཡིན་པར་སེམས་ཏེ། སློབ་པ་ཕྱིར་མི་འོང་གིས་ཐོབ་པའི་རྒྱུ་མཚན་ཡོད་པའི་ཕྱིར། མ་གྲུབ་ན། དེར་ཐལ།་ 645 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡིག་ཆར། སྔར་བཤད་པའི་ལྷག་མ་འདོད་པ་ལ་འདོད་ཆགས་དང་བྲལ་བའི་རྣམ་གྲོལ་ལམ་དགུ་བ་དང་། མངོན་ཤེས་དང་མི་གཡོ་བར་རྟོགས་པར་བྱེད་པ་གསུམ་གྱི་རྣམ་གྲོལ་ལམ་དང་བོ་བརྒྱད་དང་། ཕྱིར་མི་འོང་སྦྱོར་བ་དང་། ཁྱད་པར་ཅན་གྱི་ལམ་ལ་གནས་པ་རྣམས་ཀྱིས་བརྒྱད་བརྒྱད་འཐོབ་སྟེ། ཟད་དང་མི་སྐྱེ་ཤེས་པ་གཉིས་མ་གཏོགས་པ་འཐོབ་པའི་ཕྱིར། ཞེས་གསུངས་པ་ཡིན་ནོ་ཞེ་ན།ཁོ་ན་རེ། མི་གཡོ་བ་འཕོ་བྱེད་ཀྱི་བར་ཆད་མེད་ལམ་ལ་ཟད་པ་ཤེས་པ་མི་འོང་བར་ཐལ། ཟད་པ་དང་མི་སྐྱེ་བ་ཤེས་པ་གཉིས་དོར་བས་ལྷག་མ་བརྒྱད་འཇོག་པའི་རྒྱུ་མཚན་ཡོད་པའི་ཕྱིར། འདོད་མི་ནུས་ཏེ། མཆིམས་ཊཱིཀ་ལས། མི་སློབ་པ་ནི་མངོན་པར་ཤེས་པ་དང་སྤེལ་མ་སྒོམ་པ་དང་མི་གཡོ་བ་རྟོགས་པར་བྱེད་་་་་་པའི་བར་ཆད་མེད་པའི་ལམ་ལ་དུས་ཀྱི་རྣམ་གྲོལ་ཡིན་ན་ཕ་རོལ་སེམས་ཤེས་་་་་་་དང་མི་སྐྱེ་བ་ཤེས་པ་མ་གཏོགས་པ་བརྒྱད་འཐོབ་ལ། ཞེས་དང་། ཡིག་ཆར།རྟོགས་པར་འོས་པའི་སྐལ་བ་ཅན་མི་གཡོ་བའི་ཆོས་ཅན་ཐོབ་པར་བྱེད་པའི་བར་ཆད་མེད་ལམ་དང་། ནས། ཤེས་པ་བདུན་འཐོབ་སྟེ། དང་བོས་ཆོས་ཤེས་རྗེས་ཤེས་བདེན་བཞི་ཤེས་པ་ཟད་ཤེས་བདུན་འཐོབ། ཅེས་ཟད་ཤེས་ལ་མི་གཡོ་བར་འཕོ་བྱེད་དུ་བསྟན་པར་འདྲའོ་ཟེར་ལ། ཁོ་ན་རེ། དེས་ན་མི་གཡོ་འཐོབ་དང་ཞེས་པའི་སྐབས་སུ་བཤད་པའི་ལྷག་མ་མེད་པར་ཐལ། དེའི་ཕྱིར། འདོད་ན།བཤད་པའི་ལྷག་མ་ལ་བརྒྱད་འཐོབ། །ཅེས་པས་བརྒྱད་ཚན་གཉིས་བསྟན་པས་ལྷག་མ་ཡོད་ཅེས་གསུངས་མི་རིགས་པར་ཐལ། དེའི་ཕྱིར་ཟེར་བ་སོགས་ལ་དཔྱད།ཁ་ཅིག སྤེལ་སྒོམ་གྱི་རྣམ་གྲོལ་བརྒྱད་ཡོད་པར་ཐལ། དེ་ལྟར་མངོན་པའི་རྒྱན་ལས་གསུངས་པའི་ཕྱིར་ན། གཞན་དག་ན་རེ། དེ་ཡི་གེ་མ་དག་པར་འདྲ་སྟེ། གཞུང་ཕལ་ཆེར་ནས་སྤེལ་སྒོམ་ལ་ལྔ་ལས་མ་གསུངས་པས་གོ་སླ་བའི་་ 646 ་

མཛོད་གནས་བདུན་པ།ཕྱིར་ཟེར་ན་ལན་ཞིག་བྱེད་ཨེ་དགོས་དཔྱད། ཟག་མེད་ཀྱི་སེམས་ཡིན་ན་སེམས་ཤེས་ཀྱི་ཡུལ་ཡིན་པས་ཁྱབ་པའི་ཕྱིར་ཞེ་ན། འདས་མ་འོངས་པའི་སེམས་སོགས་དེའི་ཡུལ་ཡིན་མིན་སྔར་དཔྱད་ཟིན་པ་ལ། ཡང་ན་གཟུགས་མེད་དངོས་གཞིས་སེམས་བརྟེན་བྱས་པའི་ཟག་མེད་ལམ་ཤེས་པ་དེ་སེམས་ཤེས་ཀྱི་ཡུལ་ཡིན་པར་་་་་ཐལ། དེ་ཤེས་པ་བཅུ་བོ་གང་རུང་ཡིན་ཚུལ་ཡོད་པའི་ཕྱིར། ཁྱབ་སྟེ། དེ་བཅུ་ག་སེམས་ཤེས་ཀྱི་ཡུལ་ཡིན་ཚུལ་ཡོད་པའི་ཕྱིར། མ་གྲུབ་ན། ཀུན་རྫོབ་ཤེས་པ་དང་གཞན་གྱི་སེམས་ཤེས་དང་ཟད་པ་ཤེས་པ་དང་མི་སྐྱེ་བ་ཤེས་པ་བཞིའི་སྤྱོད་ཡུལ་་་ནི་ཤེས་པ་བཅུ་ཡིན་ཏེ། ཞེས་གསུངས་སོ། །དེས་ཅུང་ཞིག་སྤྲོས་པ་ཡོད་དོ། །ཁ་ཅིག དྲངས་མ་ཐག་པའི་ཡིག་ཆ་དང་མཆིམས་ཊཱིཀ་སོགས་ལས་ཟད་མི་སྐྱེ་བའི་ཤེས་པ་ལ་བར་ཆད་མེད་ལམ་བསྟན་པ་ལ་དོགས་པ་འདི་ལྟར་སྐྱེས་ཏེ། ཟད་མི་སྐྱེ་བའི་ཤེས་པ་གཉིས་ལ་བར་ཆད་མེད་ལམ་འཇོག་དཀའ་བའི་ཕྱིར། དེར་ཐལ།གཞུང་ལུགས་རབ་འབྱམས་སུ་དེ་གཉིས་རྣམ་གྲོལ་ལམ་དུ་ཡང་ཡང་བསྟན་པས་་་སོ་ཟེར་བ་དཔྱད། དོན་བསྡུས་ནས་བཤད་པའི་ལྷག་མ་ལ་བརྒྱད་འཐོབ་པའི་བརྒྱད་ཚན་དུ་ཡོད་དང་ལྷག་མ་དུ་ཡོད་ངོས་འཛིན་པར་བྱས་ནས་མཐའ་ཆོད་་་་་པར་དཔྱད་དགོས་སོ། །མཛོད་ལས། ཆགས་བཅས་བཅུ་དྲུག་པ་ལ་དྲུག ཅེས་པས་བདེན་བཞིའི་ཤེས་པ་བཞི་ཆོས་ཤེས་རྗེས་ཤེས་ཏེ་དྲུག་ཡིན་ནམ་ཞེ་ན། ཁ་ཅིག དེ་དག་ད་ལྟ་བ་ཐོབ་པ་མིན་རེས་ད་ལྟ་བ་རེས་མ་འོངས་པ་ཐོབ་པ་མིན་ཟེར་ན། འགྲེལ་བ་མངོན་པའི་རྒྱན་ལས། འདོད་ཆགས་དང་བཅས་པ་སྐད་ཅིག་མ་བཅུ་དྲུག་པ་ལམ་རྗེས་ཤེས་ལ་གནས་པ་ལ་ནི། ཞེས་པ་ནས། དེ་ཡང་ལམ་ལ་རྗེས་ཤེས་ནི་ལམ་ཤེས་པ་དང་རྗེས་ཤེས་གཉིས་ཀའི་ངོ་བོ་ཡིན་པའི་ཕྱིར་ལམ་ཤེས་པ་དང་་་་་་་རྗེས་ཤེས་གཉིས་ནི་ད་ལྟར་བྱུང་བ་ཡིན་ལ་ཤེས་པ་གཞན་བཞི་ནི་མ་འོངས་པ་ཁོ་་་ 647 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ན་འཐོབ་བོ། །ཞེས་གསུངས་ལེགས་པར་བསྟན་པ་ཡིན་ལ། ཁ་ཅིག་གིས་དེས་དེ་དག་མ་འོངས་པ་ཁོ་ནར་ཐོབ་པ་མི་འཐད་པར་ཐལ། དེས་ཆོས་ཤེས་དང་བདེན་བཞིའི་ཤེས་པ་འདས་པ་སོགས་ཐོབ་པའི་ཕྱིར། དེར་ཐལ། ཟག་མེད་སྐད་ཅིག་དང་བོ་མ་ཡིན་པ་ལ་ཆོས་ཤེས་དང་བདེན་བཞིའི་ཤེས་པ་སོགས་ད་ལྟ་བ་དང་་་་་་འདས་པ་སོགས་ཐོབ་དགོས་པའི་ཕྱིར། ཡང་ན་དེའི་བཅུ་དྲུག་པ་དེས་ཆོས་ཤེས་འདས་པ་ཐོབ་པའི་ཕྱིར་ཏེ། དེས་མཐོང་ལམ་འདས་པ་ཐོབ་པའི་ཕྱིར། མ་གྲུབ་ན། དེ་འདྲའི་འབྲས་གནས་ཐོབ་མ་ཐག་པ་དེ་ཆོས་ཅན། ཞུགས་ལམ་སྔོན་དུ་སོང་བ་མིན་པར་ཐལ། དེས་ཞུགས་ལམ་གྱི་འདས་པ་མ་ཐོབ་ཚུལ་དེའི་ཕྱིར།འདོད་མི་ནུས་པར་ཆེས་སླ་བའི་ཕྱིར། ཡང་ན་དེ་ཞུགས་ལམ་དེ་ལྡན་པར་ཐལ།དེའི་ཕྱིར། འདོད་མི་ནུས་ཏེ། འབྲས་བུ་ཐོབ་སྦྱངས་ཉམས་པ་ལས། །ཞེས་སོ། །དེས་ན་རྒྱུན་ཞུགས་ཀྱི་བྲས་བུ་ཐོབ་མ་ཐག་པས་ཆོས་ཤེས་དང་བདེན་བཞིའི་ཤེས་པ་ཕལ་ཆེར་འདས་པ་ཐོབ་པའི་ཕྱིར་ཏེ། དེ་དག་ཕལ་ཆེར་སྔོན་དུ་སོང་ཟིན་པའི་ཕྱིར། ཡང་ན་ཆགས་བཅས་པའི་བཅུ་དྲུག་པ་དེས་ཆོས་ཤེས་མ་འོངས་པ་ནི་གང་བཀོད་པ་ལྟར་ཐོབ་ཚུལ་མེད་པའི་ཕྱིར་ཏེ། ཡོད་ན་ཞིབ་ཏུ་སྟོན་རོགས་ཞུ་ཟེར་བ་ལ། ཁ་ཅིག མཆིམས་ཊཱིཀ་ལས་སོ་ཟེར་ན། གོ་ཚུལ་ལེགས་པར་སྟོན་ཅིག་ཟེར་རོ། །ཁོ་ན་རེ། དེ་དག་ལ་དཔྱད་དགོས་ཏེ། ཆགས་བཅས་པའི་བཅུ་དྲུག་པས་ཟག་མེད་འདས་པ་ཐོབ་པའི་ཕྱིར་ཏེ། དེས་ཆོས་ཤེས་འདས་པ་ཐོབ་པའི་ཕྱིར། མ་གྲུབ་ན། དེར་ཐལ། སྡུག་བསྔལ་ཆོས་ཤེས་འདས་པ་ཐོབ་པའི་ཕྱིར། དེར་ཐལ། དེས་སྔོན་དུ་དེ་ཐོབ་པ་ལ་ཕྱིས་སུ་འདས་པ་ཐོབ་པ་ལས་མེད་པའི་ཕྱིར་ཟེར། ཁོ་ན་རེ། དེ་འདྲའི་བཅུ་དྲུག་པ་དེས་རྒྱུན་ཞུགས་ཀྱི་འབྲས་བུ་ཟག་མེད་འདས་པ་ཐོབ་པར་ཐལ། དེའི་ཕྱིར། འདོད་ན། དེས་ཆོས་ཤེས་འདས་པ་ཐོབ་པར་ཐལ། དེའི་ཕྱིར་ཞེ་ན། མཆིམས་ཊཱིཀ་དང་འགལ་བས་ཁས་ལེན་་ 648 ་

མཛོད་གནས་བདུན་པ།པར་དཀའོ་ཟེར། ཡང་ན། རྒྱུན་ཞུགས་ཀྱི་འབྲས་བུ་མི་འདྲ་བ་གསུམ་དེས་ཐོབ་པར་ཐལ། དེས་རྒྱུན་ཞུགས་ཀྱི་འབྲས་བུ་མ་འོངས་པ་ཐོབ་པ་གང་ཞིག་འདས་པའང་ཐོབ་ད་ལྟ་བ་ཐོབ་པའི་ཕྱིར། རྟགས་དང་བོ་མཆིམས་ཊཱིཀ་སོགས་ཀྱིས་འགྲུབ། གཉིས་པ་འདས་པ་ནི་དཔྱད་མ་ཐག་པ་དེའི་ཕྱིར། གསུམ་པ་ནི་དེ་ལ་རྗེས་ཤེས་དང་ལམ་ཤེས་པ་གཉིས་བཞག་པས་ཤེས་སླ་བས་སོ་ཟེར། ཁ་ཅིགདེས་ཆོས་ཤེས་མ་འོངས་པ་འཐོབ་པ་ཡིན་ནམ་སྙམ་སྟེ། ཆོས་ཤེས་ད་ལྟ་བ་མངོན་དུ་གྱུར་དགོས་ཡིན་པའི་ཕྱིར་ཟེར་བ་སོགས་སོ། །མཛོད་ལས། འདོད་ལས་ཆགས་དང་བྲལ་བའི་བདུན། །ཞེས་པ་ལ། ཁ་ཅིག དེ་སྒྲ་ཇི་བཞིན་དུ་ཁས་ལེན་པར་དཀའ་སྟེ། འདོད་པ་ལས་འདོད་ཆགས་དང་བྲལ་ན་སེམས་ཤེས་ཐོབ་པས་ཁྱབ་པ་འཛིན་མི་རིགས་པའི་ཕྱིར། གཞན་དུ་ན་འདོད་ཉོན་སྤངས་པའི་གང་ཟག་ལ་དངོས་གཞི་ཐོབ་པས་ཁྱབ་པ་ཁས་ལེན་་་་་དགོས་པ་ལ་དེའང་མི་རིགས་ཏེ། མཛོད་ལས། ས་གསུམ་རྒྱལ་ལ་བསམ་གཏན་ནམ། །ཉེར་བསྡོགས་ལས་མཐའི་རྣམ་གྲོལ་ལམ། །གོང་མའི་ཉེར་བསྡོགས་ལས་མིན་འཕགས། །ཞེས་སོ་ཟེར་བ་སྔར་དཔྱད་ཟིན་པ་ལྟར་སླར་ཡང་དཔྱད་ཆོག་གོ།ཁོ་ན་རེ། དེ་དག་གི་སྐྱོན་མེད་དམ་སྙམ་སྟེ། འདོད་ལས་ཆགས་དང་བྲལ་བའི་བདུན། །ཞེས་པས་འདོད་པའི་འདོད་ཆགས་དང་བྲལ་བའི་བཅུ་དྲུག་པ་ལ་བྱེད་པས་སྐྱོན་མེད་དམ་སྙམ་མོ་ཟེར་བའང་དཀའ་སྟེ། འདོད་པའི་འདོད་ཆགས་དང་བྲལ་བའི་ཕྱིར་མི་འོང་ལ་དངོས་གཞི་ཐོབ་པས་ཁྱབ་པ་མེད་པ་ལུང་དེས་་་་་་་འགྲུབ་པས་དེས་ན་དེ་འདྲའི་འདོད་པའི་འདོད་ཆགས་དང་བྲལ་བའི་བཅུ་དྲུག་་་པ་ལ་དངོས་གཞི་ཐོབ་པས་ཁྱབ་པ་འཛིན་པ་ཉམས་པའི་ཕྱིར་ཟེར་བ་ལ་དཔྱད།ཟད་པ་ཤེས་པ་ཐོབ་ན་སེམས་ཤེས་ཐོབ་པས་ཁྱབ་པའི་ཕྱིར་ཞེ་ན། དཔྱད་པར་བྱ་སྟེ། དེ་ལ་སེམས་ཤེས་ནི་ཐོབ་པར་ངེས་ཏེ། ཡིག་ཆར། སྲིད་རྩེའི་རྣམ་གྲོལ་་ 649 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ལམ་དགུ་བ་ཟད་ཤེས་ལ་ཤེས་པ་དགུ་ཐོབ་སྟེ། མི་སྐྱེ་བ་ཤེས་པ་མ་གཏོགས་ཐོབ་པའི་ཕྱིར། རྩ་བར། ཟད་པ་ཤེས་པ་ལ་དགུའོ། །ཞེས་གསལ་བྱེད་གནང་ངོ་ཟེར་ན། ཁོ་ན་རེ། དེས་ཟད་ཤེས་ཀྱི་ངོ་བོར་གྱུར་པའི་སེམས་ཤེས་ཐོབ་པ་ནི་འདོད་དཀའ་སྟེ། ཟད་ཤེས་ཐོབ་མ་ཐག་པ་ལ་བྱས་ན་སེམས་ཤེས་དང་ཀུན་རྫོབ་ཤེས་པ་དང་ཆོས་ཤེས་སོགས་ཐོབ་དཀའ་བའི་ཕྱིར་ཏེ། དེ་སྲིད་རྩེའི་རྣམ་གྲོལ་ལམ་དགུ་བ་ཡིན་པས་དེས་དེ་དག་ཇི་ལྟར་ཐོབ་སྟེ་ཐོབ་ཚུལ་མེད་པའི་ཕྱིར། དེ་རྗེས་ཤེས་ཡིན་པའི་ཕྱིར་ཏེ། དགྲ་བཅོམ་ཐོབ་མ་ཐག་པའི་རྒྱུད་ཀྱི་ཟད་ཤེས་ཡིན་པའི་ཕྱིར། ཁྱབ་སྟེ། དང་བོ་རྒྱུ་རྗེས་ཤེས་པ་ཡིན་ཞེས་པས་སོ་ཟེར་ན། དེ་ཟད་ཤེས་སྤྱི་ཙམ་ལ་བྱེད་ཟེར་ན་དེ་བས་ཀྱང་མི་རིགས་ཏེ། དེ་ལ་ཤེས་པ་དགུ་ལས་མེད་པ་ནི་མིན་ཏེ། ཤེས་པ་བཅུ་ཡོད་པ་འདྲ་བའི་ཕྱིར་ཟེར། ཁ་ཅིག དེས་ཤེས་པ་བཅུ་ཐོབ་པ་ནི་གང་ལས་ཀྱང་འདོད་མི་རིགས་ཟེར་ན། རྟོགས་ལྡན་མཆོག་སྒྲུབ་པ་ན་རེ། དེ་ལ་ཤེས་པ་བཅུ་ཐོབ་པ་ནི་གཞུང་རྣམས་ཀྱི་གོང་འོག་བསྒྲིག་ན་ཤེས་པར་བྱ་སྟེ། ཡིག་ཆར། མི་སྐྱེ་བ་ཤེས་པ་མ་གཏོགས་དགུ་ཐོབ་པར་གསུངས་པ་དང་། མཆིམས་ཊཱིཀ་ལས། སེམས་ཤེས་མ་གཏོགས་དགུ་ཐོབ་པར་གསུངས་པས་ཕྱོགས་བསྡུས་ན་དེས་བཅུ་ཐོབ་པར་གོ་བར་བྱས་སོ་ཟེར་ན། ཁ་ཅིག མཆིམས་མཛོད་དུ་དེ་ལྟར་གསུངས་པ་མ་གྲུབ་པ་ཡིན་ཏེ། དེ་ཉིད་ལས། སྲིད་རྩེའི་རྣམ་གྲོལ་གྱི་ལམ་དགུ་བ་ཟད་པ་ཤེས་པ་ལ་ནི་དབང་བོ་རྟུལ་བོ་ལ་ཉམས་པ་སྲིད་པས་མི་སྐྱེ་བ་ཤེས་པ་མ་གཏོགས་ཤེས་པ་དགུ་འཐོབ། ཅེས་གསུངས་པ་ཡིག་ཆ་ལྟར་དུ་གྲུབ་པར་གསལ་ལོ་ཟེར།ཁ་ཅིག མཆིམས་མཛོད་དུ་ཤེས་རབ་ཀྱི་རྣམ་པར་གྲོལ་བས་ནི་སེམས་ཤེས་མ་གཏོགས་དགུ་ཐོབ་གསུངས་པ་ལས་བཤད་པ་སྔ་མ་ལྟར་ཡིན་ནམ་ཟེར་བ་སོགས་ལ་དཔྱད་དགོས་སོ། །་ 650 ་

མཛོད་གནས་བདུན་པ།གཞན་དག་ན་རེ། ཟད་པ་ཤེས་པ་ཐོབ་མ་ཐག་པ་ལ་སེམས་ཤེས་ཐོབ་པས་ཁྱབ་པ་ནི་འཛིན་དཀའ་སྟེ། དེ་ལ་མངོན་ཤེས་ཐོབ་པས་ཁྱབ་པར་འཛིན་དཀའ་བའི་ཕྱིར། མ་གྲུབ་ན། དགྲ་བཅོམ་པ་ལ་མངོན་ཤེས་བསྒྲུབ་དགོས་གཅིག་ཡོད་འདྲ་བའི་ཕྱིར་ཏེ། ཞེ་འདོད་དེའི་ཕྱིར། ཁ་ཅིག དེ་ཡོད་པར་མངོན་ཏེ།དགྲ་བཅོམ་པ་གཅིག་ལ་མངོན་ཤེས་ཐོབ་བྱེད་ཀྱི་བར་ཆད་མེད་ལམ་ཡོད་པས་་་་་རིགས་པའི་ཕྱིར། ཁ་ཅིག་གིས། དགྲ་བཅོམ་པ་ལ་མངོན་ཤེས་བསྒྲུབ་དགོས་ཤིག་ཡོད་པ་སླ་བར་སེམས་ཏེ། དེ་ལ་མངོན་ཤེས་འཐོབ་བྱེད་ཀྱི་བར་ཆད་མེད་ལམ་ཡོད་པར་རིག་པའི་ཕྱིར་ཟེར་བ་ལ། ཁ་ཅིག་ན་རེ། དེ་ལ་སེམས་ཤེས་འཐོབ་དགོས་ཤིག་ཡོད་པར་ཐལ། དེའི་ཕྱིར། འདོད་ན། ནང་འགལ་བར་འགྱུར་བས་འཐད་དཀའ་སྟེ། ཟད་པ་ཤེས་པ་ལ་དགུའོ། །མི་གཡོ་བས་ནི་བཅུ་འཐོབ་བོ། །ཞེས་གསུངས་པས་ཟད་ཤེས་ཐོབ་པ་ལ་སེམས་ཤེས་ཐོབ་པས་ཁྱབ་པ་ངེས་སོ་ཞེ་་་་ན། དེའང་དགྲ་བཅོམ་ཐོབ་མ་ཐག་པའི་ཟད་ཤེས་ལ་སེམས་ཤེས་ནི་གང་ནས་ཀྱང་མ་ངེས་པ་དང་སྔར་དྲངས་པའི་མཆིམས་ཊཱིཀ་ལས་རྣམ་པར་གྲོལ་བའི་ཡེ་་་་་ཤེས་ལ་སེམས་ཤེས་མེད་པར་བསྟན་པའི་དབང་དུ་བྱས་ནའང་མ་ངེས་པས་་་་་་་་་དཔྱད་གཞི་ཆེ་བར་སྣང་ངོ་ཟེར་ལོ། །ཐུགས་རྗེ་ཆེན་པོ་དང་སྙིང་རྗེ་ཆེན་པོ་གཉིས་ཡིན་ཁྱབ་མཉམ་ཡིན་ཞེ་ན།ཁ་ཅིག དེ་གཉིས་ཀྱི་དམིགས་པ་ཡིན་ཁྱབ་མཉམ་ཡིན་པར་ཐལ། བཤད་ཚུལ་དེའི་ཕྱིར། འདོད་ན། དེ་ནི་མི་རིགས་པ་ཁོ་ནར་ངེས་ཏེ། མཐའ་དཔྱོད་ལས།དམིགས་པའི་ཁྱད་པར་སྙིང་རྗེ་ཆེན་པོས་འདོད་པའི་སེམས་ཅན་དང་ཐུགས་རྗེ་་་ཆེན་པོས་ཁམས་གསུམ་གྱི་སེམས་ཅན་ལ་དམིགས། ཞེས་དང་། དེ་བཞིན་དུ་རྣམ་པའི་ཁྱད་པར་སའི་ཁྱད་པར་རྟེན་གྱི་ཁྱད་པར་བྱེད་ལས་ཀྱི་ཁྱད་པར་སོགས་ཁྱད་པར་དུ་མས་ཕྱེས་པའི་ཕྱིར་ཟེར་རོ། །དེས་ན་སྙིང་རྗེ་ཆེན་པོས་ནི་འདོད་་ 651 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་ཁམས་ཙམ་ལ་དམིགས་པ་ལ། ཁོ་ན་རེ། རེ་རེའང་བསོད་ནམས་བརྒྱ་ལས་སྐྱེ་ཞེས་པའི་དགེ་རྩ་དེ་དག་གི་ངོ་བོར་གྱུར་པའི་སྙིང་རྗེ་ཆོས་ཅན། དེར་ཐལ། དེའི་ཕྱིར། འདོད་ན། དགེ་བ་བརྒྱད་པོས་འདོད་པའི་ས་བ་ཁོ་ནར་དམིགས་པར་ཐལ། དེའི་ཕྱིར་ན། དེ་ནི་འདྲེན་ཚུལ་ཤིན་ཏུ་མང་བས་མཐའ་གཅིག་ཏུ་ངེས་པ་ལ་དཔྱད་གཞི་ཆེའོ། །སངས་རྒྱས་ཡེ་ཤེས་ཀྱིས་ཆོས་ཀུན་མཁྱེན་པས་ཁྱབ་བྱས་པ་ལ། ཁ་ཅིག་ན་རེ། དེ་ནི་ཤིན་ཏུ་འདོད་སྙམ་ཏེ། དེས་ལས་འབྲས་ཀྱི་འབྲལ་བ་ཕྲ་རགས་སོགས་དང་ཟག་བཅས་ཟག་མེད་བདེན་པ་དག་གི་ཁྱད་པར་ཆོས་ཕྲ་རགས་གང་་ཡིན་ཀྱང་མཁྱེན་པ་ཡིན་པའི་ཕྱིར། བསམ་གྱིས་མི་ཁྱབ་པའི་མཐར་ཐུག་གི་ཡེ་ཤེས་ཡིན་པས་སོ། །ཁོ་ན་རེ། དེ་ལྟར་དུ་ངེས་པ་མདོ་ལས། ང་ནི་ཆོས་གཅིག་ཡོངས་སུ་མ་ཤེས་ཤིང་མ་སྤངས་པར་སྡུག་བསྔལ་གྱི་མཐར་ཕྱིན་པར་མི་སྨྲའོ། །ཞེས་གསལ་བར་མཛད་པ་ལ། ཁ་ཅིག སངས་རྒྱས་ཀྱི་ཡེ་ཤེས་ཀྱིས་ཆོས་ཐམས་ཅད་ལ་དམིགས་པ་ནི་ཀུན་རྫོབ་ཤེས་པ་ཞིག་གིས་དམིགས་པ་མིན། ཟག་མེད་འདས་ལམ་ཞིག་གིས་དམིགས་པ་མིན་ཟེར་ན། རིམ་བཞིན་ཁས་ལེན་པར་མི་བྱའོ་ཞེས་པའི་མཁས་པ་ཁ་ཅིག་འདོད་དེ། ཀུན་རྫོབ་ཤེས་པ་ནི་རང་དང་རང་གི་ཚོགས་པ་ལས་གཞན་པའི་ཆོས་ལ་དམིགས་ལ་ཤེས་བྱ་གང་ཡིན་ལ་དམིགས་པ་མིན་ནམ་སྙམ་སྟེ། ཀུན་རྫོབ་གཅིག་བུས་རང་ཚོགས་ལས། །ཞེས་པས་ངེས་ཚིག་གིས་བསྟན་ཏོ་ཟེར། ཕྱི་མ་དེའི་རྒྱུད་ཀྱི་ཟག་མེད་འདས་ལམ་གྱིས་ཤེས་བྱ་གང་ཡིན་ལ་གཟིགས་པར་དཀའ་སྟེ། དེའི་རྒྱུད་ཀྱི་ཟད་མི་སྐྱེ་བའི་ཤེས་པ་དག་གིས་ཤེས་བྱ་གང་ཡིན་ཐམས་ཅད་ལ་དམིགས་ན་གཞུང་རྣམས་ལས་དེ་དག་གི་་་་་་་་་་་་དམིགས་པ་བདེན་རྣམ་བཅུ་དྲུག་ལས་གཞན་ལ་དམིགས་པ་མ་གསུངས་པས་སོ་་་ཞེ་ན། སྟོབས་བཅུ་དང་ཀུན་མཁྱེན་ཡེ་ཤེས་སོགས་མེད་པར་ཐལ་ལོ་ཟེར་ཚུལ་652་

མཛོད་གནས་བདུན་པ།ཡོད་པས་དཔྱད་གཞི་ཞིག་འདུག་གོ།བསམ་གཏན་བཞི་བ་ལ་ཉོན་མོངས་མེད་པའི་ཏིང་ངེ་འཛིན་སྐྱེད་པ་་་་་་་ཡོད་ཟེར་ན། དེ་མི་འཐད་པར་ཐལ། དེ་སྐྱེད་པ་ལ་རྟེན་འདོད་པའི་མི་དགོས་པའི་ཕྱིར། དེར་ཐལ། ཡིག་ཆར། རྟེན་ནི་གླིང་གསུམ་གྱི་མིའི་རྟེན་ཁོ་ན་ལ་སྐྱེད་པ། ཞེས་གསུངས་པའི་ཕྱིར། ཁོ་ན་རེ། གོང་མའི་དགྲ་བཅོམ་པའི་རྒྱུད་ལ་ཐུན་མོང་གི་ཆོས་དྲུག་མེད་པར་ཐལ། དེ་སྐྱེད་པའི་རྟེན་ལ་མིས་ཁྱབ་པ་འཛིན་རིགས་པའི་ཕྱིར། ཁོ་ན་རེ། གོང་མའི་འཕགས་རྒྱུད་ལ་དེ་མེད་པར་འདྲ་སྟེ། མིས་སྐྱེད།ཅེས་པས་ཀྱང་ངོ་། །ཁ་ཅིག་གོང་མའི་དགྲ་བཅོམ་པ་ལ་མི་གཡོ་བའི་དགྲ་བཅོམ་པ་ཨེ་ཡོད་ཅེ་ན། ཁ་ཅིག་ཕལ་ཆེར་མི་གཡོ་བའི་ཆོས་ཅན་ཡིན་པར་འདྲ་བའོ་ཟེར་ན། དེའི་རྒྱུད་ལ་ཐུན་མོང་གི་ཡོན་ཏན་དུ་ཡོད་ཟེར་བ་སོགས་ལ་དཔྱད་དགོས་སོ། །ཉོན་མོངས་མེད་པའི་ཏིང་ངེ་འཛིན་གྱི་ཡུལ་འདོད་པའི་ཉོན་མོངས་མ་འོངས་པར་བྱས་པ་ལ། གཞན་དག་ན་རེ། དེ་འདྲའི་ཉོན་མོངས་མ་འོངས་པ་མི་སྐྱེ་བའི་ཆོས་ཅན་ཡོད་ཆོག་པར་ཐལ། དེའི་མ་འོངས་པ་ཡོད་ཚུལ་དེའི་ཕྱིར།འདོད་ན། དེ་ལ་དེའི་མ་འོངས་པའི་ཐོབ་པ་ཡོད་པར་ཐལ། དེའི་ཕྱིར། འདོད་ན། དེའི་ཐོབ་པ་མུ་དགུ་ཡོད་ཆོག་པར་ཐལ། དེའི་ཕྱིར། འདོད་ན། དེའི་རྙེད་ཐོབ་སོགས་དང་བཅས་པ་ཡོད་པར་ཐལ། དེའི་ཕྱིར། འདོད་མི་ནུས་ཏེ། གཉིས་ཀྱང་རྟེན་གྱིས་བྱ་བས་ཐོབ་ཅེས་པའི་ཐོབ་པ་བཞི་ལས་གཉིས་མ་གཏོགས་པ་མེད་དམ་ཟེར་བ་ན་དེའི་མ་འོངས་པའི་དེ་མེད་པར་ཐལ་བས་ཉོན་མོངས་མེད་པའི་་་་ཏིང་ངེ་འཛིན་གྱི་ཡུལ་མེད་པར་ཐལ་བས་སོ་ཟེར་བ་ལ་ཅུང་ཞིག་སྤྲོ་དགོས།གཞི་གྲུབ་ན་གནས་དང་གནས་མ་ཡིན་པ་གཉིས་ཀ་ཡིན་པས་ཁྱབ་པར་་་འདྲ་བ་ལ། ཁ་ཅིག དེ་ནི་འཐད་པར་ངེས་ཏེ། འདུས་བྱས་ཡིན་ན་རང་རང་གི་འབྲས་བུ་མཐུན་པར་བསྐྱེད་པས་གནས་དང་། འབྲས་བུ་མི་མཐུན་པ་བསྐྱེད་་ 653 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།པས་གནས་མ་ཡིན་པ་དང་། འདུས་མ་བྱས་རྣམས་ནི་རང་རང་གི་མཐུན་མི་མཐུན་གྱི་དོན་འབྱུང་བས་གནས་དང་གནས་མ་ཡིན་པས་སྒོས་ཟེར་རོ། །ཁོ་ན་རེ། སྟོབས་བཅུ་བོ་གང་རུང་ཡིན་ན་གནས་དང་གནས་མིན་མཁྱེན་པའི་སྟོབས་ཡིན་པས་ཁྱབ་པར་ཐལ། གཞི་གྲུབ་ན་གནས་དང་གནས་མ་ཡིན་པ་གཉིས་ཀ་ཡིན་པས་ཁྱབ་པའི་ཕྱིར། ཁྱབ་སྟེ། སྟོབས་བཅུ་ཡུལ་གྱི་སྒོས་འཇོག་དགོས་པའི་ཕྱིར་ཟེར་ན། དེའང་ཁོ་ནར་ཡིན་སྙམ་སྟེ། གནས་དང་གནས་མིན་མཁྱེན་པའི་སྟོབས་ནི་ཡེ་ཤེས་པ་བཅུས་བསྡུས་པས་སྟོབས་དང་བོ་གཉིས་ཀྱི་་ཡུལ་མིན་པ་ཞིག་མེད་པའི་ཕྱིར་ཟེར་བ་ལ། ལ་ལས། དེ་གཉིས་ཤེས་བཅུས་བསྡུས་པ་མིན་ཟེར་ན། དེ་ཤིན་ཏུ་མི་འཐད་དེ། རྩ་བར། གནས་དང་གནས་མིན་ཤེས་པ་བཅུ། །ཞེས་གསུངས། ཁ་ཅིག་གིས། སྡུག་བསྔལ་ཤེས་པའི་ངོ་བོར་གྱུར་པའི་གནས་དང་གནས་མ་ཡིན་པ་མཁྱེན་པའི་སྟོབས་ཀྱིས་ཟག་བཅས་ཟག་་་མེད་གཉིས་ལ་དམིགས་ཆོག་པར་ཐལ། དེ་ཡོད་ཚུལ་དེའི་ཕྱིར། འདོད་ན། སྡུག་བསྔལ་ཤེས་པས་ལམ་བདེན་ལ་དམིགས་པ་ཡོད་པར་ཐལ། འདོད་པའི་ཕྱིར།འདོད་མི་ནུས་ཏེ། ཤེས་བཅུའི་དམིགས་པ་གོ་སླ་བས་སོ་ཟེར།སྙིང་རྗེའི་དམིགས་པ་ལ་འདོད་པའི་གང་ཟག་གིས་ཁྱབ་བྱས་པ་ལ ཁ་ཅིག དེའི་དམིགས་པ་ལ་ཁམས་གོང་མ་མེད་པར་ཐལ། དེའི་ཕྱིར། འདོད་ན།དེར་ཡང་དཔྱད་དགོས་ཏེ། འདོད་པ་ཉེར་བཞི་གོང་མ་ཉེར་བཞི་དང་སྔ་ཕྱི་གཉིས་གཉིས་ཁྱད་འབྱེད་པས་བརྒྱད་གཉིས་གཉིས་སོགས་འགྲེལ་བ་དག་གིས་་་་་བསྟན་པས་གོང་མ་ཡོད་དམ་སྙམ་མོ་ཟེར་ན་དཔྱད།ཟག་ཟད་མངོན་སུམ་དུ་རྟོགས་པའི་ཀུན་རྫོབ་ཤེས་པ་ཨེ་ཡོད་སྙམ་ན།ཟད་པ་དྲུག་གམ་བཅུ་ཡིན་ནོ། །ཞེས་པས་ཡོད་པར་འདྲ་བ་ཞིག་བསྟན་ནམ།ཡང་ན་ཟག་ཟད་མངོན་ཤེས་ལ་སེམས་ཤེས་ཀྱང་ཁས་བླངས་ན། ཁ་ཅིག ཟག་་ 654 ་

མཛོད་གནས་བདུན་པ།ཟད་མངོན་ཤེས་ལ་དགེ་བ་དང་ལུང་མ་བསྟན་གཉིས་ངོས་འཛིན་པ་ལ་ཉེས་པ་་་་མེད་པར་ཐལ། ཟག་པ་ཟད་པའི་རྒྱུད་ཀྱི་མངོན་ཤེས་ཤིག་ཟག་ཟད་མངོན་ཤེས་ཞེས་བཤད་དགོས་པའི་ཕྱིར། དེར་ཐལ། དེ་ལ་ཤེས་བཅུ་ཡོད་ཚུལ་དང་། དེ་མིན་སྡོམ་ལས། རྒྱུད་ལ་ཡོད་པའི་དབང་བྱས་ཤེས་བཅུ་ལོ། །ཞེས་པས་ཤེས་པ་བཅུ་རྒྱུད་ལ་ཡོད་པའི་དབང་དུ་བྱས་པས་དེ་ལ་ཤེས་བཅུར་འཇོག་པར་འདྲ་བའི་ཕྱིར། དེས་ན་ཟག་པ་ཟད་པའི་རྒྱུད་ལ་ཡོད་པའི་མངོན་ཤེས་ལ་ཟག་ཟད་མངོན་ཤེས་ཞེས་བྱེད་དགོས་ན། ཟག་པ་ཟད་པའི་རྒྱུད་ཀྱི་མིག་རྣའི་མངོན་ཤེས་གཉིས་ཆོས་ཅན། ཟག་ཟད་མངོན་ཤེས་ཡིན་པར་ཐལ། ཟག་པ་ཟད་པའི་རྒྱུད་ཀྱི་མངོན་ཤེས་ཡིན་པའི་ཕྱིར། འདོད་ན། དེ་གཉིས་ཆོས་ཅན། དགེ་བར་ཐལ།ཟག་ཟད་མངོན་ཤེས་ཡིན་པའི་ཕྱིར། འདོད་མི་ནུས་སྟེ། རྩ་བར། མིག་དང་རྣ་བའི་མངོན་ཤེས་ནི། །ལུང་དུ་མ་བསྟན་ལྷག་རྣམས་དགེ། ཞེས་གསལ་བར་གནང་བ་ལ། ཁ་ཅིག ཟག་པ་ཟད་པའི་རྒྱུད་ལ་ཡོད་པའི་མཁྱེན་པ་ལ་ཟག་ཟད་མངོན་ཤེས་སུ་འདོད་ན་ཤེས་པ་བཅུས་བསྡུས་ཟེར་བར་འདྲ་སྟེ། སྡོམ་འགྲེལ་ལས། ཟག་པ་ཟད་པའི་རྒྱུད་ལ་ཡོད་པའི་མཁྱེན་པར་འདོད་ན། ཤེས་པ་བཅུས་བསྡུས་ཟེར་རོ། །ཞེས་པ་ལ། ཁ་ཅིག ཤེས་བཅུའི་དབང་དུ་བྱས་ན་ཟག་པ་ཟད་པའི་རྒྱུད་ཀྱི་མངོན་ཤེས་པ་ཟག་ཟད་མངོན་ཤེས་ཀྱིས་ཁྱབ་པ་འཛིན་་་་་་་་དགོས་པར་འགྱུར་ལ། དེ་ལྟར་ན་དེའི་རྒྱུད་ཀྱི་ལམ་ལ་ཕལ་ཆེར་མངོན་ཤེས་ཀྱིས་ཁྱབ་པར་ཐལ་ལོ་ཟེར་བར་དཔྱད། ཁ་ཅིག དེ་དག་ཧ་ཅང་གོ་བདེ་བ་ཞིག་མིན་ཏེ། གཞན་དུ་ན་དགྲ་བཅོམ་པའི་རྒྱུད་ཀྱི་ཤེས་པ་ཕལ་ཆེར་ལ་ཟག་ཟད་མངོན་ཤེས་ཀྱིས་ཁྱབ་དགོས་པ་ལ་དེའང་མིན་པར་བསྒྲུབ་ནུས་སོ་ཟེར། ཁོ་ན་རེ། དགྲ་བཅོམ་པའི་རྒྱུད་ཀྱི་ལམ་ལ་ཟག་པ་ཟད་པའི་མངོན་ཤེས་ཀྱི་ངོ་བོར་གྱུར་པ་ཡིན་་་པར་འདྲ་སྟེ། དེ་ཡིན་ན་སྒྲིབ་པ་ཟད་པའི་མངོན་ཤེས་ཀྱིས་བསྡུས་པ་ཡིན་པས་་ 655 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཁྱབ་པའི་ཕྱིར་ན། ཁོ་ན་རེ། དེའང་ཕྱོགས་དེ་དག་དང་མཐུན་པར་འདྲ་སྟེ།ཟག་པ་ཟད་པའི་རྒྱུད་ཀྱི་མངོན་ཤེས་ལ་ཟག་ཟད་མངོན་ཤེས་ཀྱིས་ཁྱབ་པ་གཞུང་གི་དོན་ཡིན་པར་འདྲ་སྟེ། འདི་ཉིད་ལས། ཟད་པའི་མངོན་ཤེས་སྟོབས་བཞིན་ནོ། །ཞེས་དང་། ཡང་དེ་ལ་ཤེས་བཅུ་ཡོད་པ་ཆོས་གྲྭ་རུ་གྲགས་ཆེན་པོ་ཡིན་པ་དང་འདི་ཉིད་ལས་ཀྱང་བཅུ་ཡིན་ནོ་ཞེས་སོགས་དང་། དེ་ལ་ཤེས་པ་བཅུར་ངེས་ན་ཟག་པ་ཟད་པའི་རྒྱུད་ཀྱི་ཤེས་པ་ལ་དེ་ཡིན་པས་ཁྱབ་པར་འཛིན་དགོས་་་ཏེ། མཆིམས་ཊཱིཀ་ལས། ཟག་པ་ཟད་པའི་རྒྱུད་ལ་ཡོད་པའི་ཤེས་པ་ཡིན་པར་འདོད་ན་ནི་དེའི་རྒྱུད་ལ་ཤེས་པ་བཅུ་ག་ཡོད་པའི་ཕྱིར་ཤེས་པ་བཅུ་ཆར་ཡིན་ནོ།།ཞེས་ཤེས་བཅུས་བསྡུས་པར་མཁས་པ་མང་བོ་མཐུན་པར་སྣང་ངོ་ཞེ་ན། དགྲ་བཅོམ་དེ་དག་གི་རྒྱུད་ཀྱི་ལྷའི་མིག་དང་རྣ་བའི་མངོན་ཤེས་གཉིས་ཟག་ཟད་་་་་་་་མངོན་ཤེས་ཡིན་པར་ཐལ། དེའི་ཕྱིར། འདོད་ན། སྔར་བཤད་པ་བཞིན་དེ་གཉིས་དགེ་བ་ཡིན་པར་ཐལ། དེའི་ཕྱིར། འདོད་མི་ནུས་པར་སྔར་དྲངས་པའི་རྩ་བར། མིག་དང་རྣ་བའི་མངོན་ཤེས་ནི། །ལུང་དུ་མ་བསྟན་ལྷག་རྣམས་དགེ།ཞེས་དེ་གཉིས་མ་གཏོགས་པའི་མངོན་ཤེས་ལྷག་མ་ལ་དགེ་བས་ཁྱབ་པར་་་་་་་་་་་་གསུངས་སོ། །ཡང་ན་དོགས་སློང་གང་མང་འབྱུང་སྟེ། དགྲ་བཅོམ་པའི་རྒྱུད་ཀྱི་མིག་རྣའི་མངོན་ཤེས་དང་། དེའི་རྒྱུད་ཀྱི་སྒྲིབ་པ་ཟད་པའི་འདོད་སེམས་དང་སྲིད་རྩེའི་སེམས་སོགས་རེ་རེ་ནས་ཆོས་ཅན། རྣམ་གྲོལ་ལམ་ཡིན་པར་ཐལ།ཟག་ཟད་མངོན་ཤེས་ཡིན་པའི་ཕྱིར། ཁྱབ་སྟེ། རྩ་བར། མངོན་ཤེས་རྣམ་དྲུག་རྣམ་གྲོལ་བློ། །ཞེས་དང་། གཞན་ཡང་། འདོད་སེམས་ལ་རྣམ་གྲོལ་ལམ་གཅིག་བཞག་ཆོག་པར་ཐལ། བཤད་ཚུལ་དེའི་ཕྱིར། ཡང་ན། སངས་རྒྱས་འཕགས་པའི་རྒྱུད་ཀྱི་འདོད་པའི་སས་བསྡུས་ཀྱི་དགེ་བ་དེ་ལའང་ཞི་ལྷག་གིས་བསྡུས་པ་་་་ཡོད་པར་ཐལ། དེ་ལ་རྣམ་གྲོལ་ལམ་གཅིག་ཡོད་ཚུལ་ཡོད་པའི་ཕྱིར། ཁ་ཅིག་ 656 ་

མཛོད་གནས་བདུན་པ།སངས་རྒྱས་ཀྱི་རྒྱུད་ཀྱི་འདོད་པའི་སས་བསྡུས་ཀྱི་དགེ་བ་མངོན་སུམ་མིན་ལ་རྟོག་པ་ཡིན་དགོས་པས་འཁྲུལ་ཤེས་ལས་གཞན་གང་ཡང་མེད་དམ་སྙམ་ན། འོ་ན་སངས་རྒྱས་ཀྱི་རྒྱུད་ལ་འཁྲུལ་ཤེས་ཡོད་ཆོག་པར་ཐལ། དེའི་ཕྱིར། འདོད་མི་ནུས་ཏེ། འཁྲུལ་བ་མཐའ་དག་ཟད་པའི་གང་ཟག་ཡིན་པའི་ཕྱིར་ཟེར་བ་མཁས་པའི་དབང་བོ་ཁ་ཅིག་ལ་ལན་མེད་དོ། །ཁོ་ན་རེ། རྩ་བར་རྣམ་གྲོལ་བློ། ཞེས་པའི་དོན་ནི་དེ་དྲུག་པོ་རྣམ་གྲོལ་ལམ་དགོས་པའི་དོན་མིན་ལ་རྣམ་གྲོལ་ལམ་ཡན་ཆད་ཀྱི་ཤེས་རབ་ཀྱི་རང་བཞིན་ལ་བྱེད་དགོས་པར་འདྲ་སྟེ། ཡིག་ཆར། དེ་དྲུག་གི་ངོ་བོ་དགེ་སྦྱོང་ཚུལ་གྱི་འབྲས་བུ་བཞིན་དུ་རྣམ་པར་གྲོལ་བ་ཡན་ཆད་ཀྱི་ཤེས་རབ་ཀྱི་རང་བཞིན་ཡིན། ཞེས་གསུངས་པས་ཞིབ་པར་གོ་ནུས་སོ་ཟེར། ཁ་ཅིག མངོན་ཤེས་དང་བོ་ལྔ་བོ་གང་རུང་ལ་གནས་ན་རྣམ་གྲོལ་ལམ་ཐོབ་ཟིན་པས་ཁྱབ་པར་ཐལ། ཁྱོད་ཀྱི་བསྒྲུབ་ཚུལ་དེའི་ཕྱིར་ཟེར་བ་ལའང་སྤྲོས་པ་ཡོད་དོ། །སྤྲུལ་བ་གོང་དུ་སྤྲོས་ཡོད་པ་གོང་འོག་གི་དོན་དང་སྦྱར་ན་སྤྱིར་གནས་་་་་ཐམས་ཅད་ཀྱི་སྐབས་དང་མཐུན་པར་རིག་པའི་དོན་ནོ། །སྤྲུལ་བ་ལ་ཕྱིའི་སྐྱེ་མཆེད་བཞིའམ་གཉིས་ཅི་རིགས་ཀྱི་ཚོགས་པ་ལ་བྱེད་དགོས་པར་འདྲ་བ་ལ། ཁ་ཅིག དེ་ལ་སྐྱེ་མཆེད་དགུ་བ་མེད་པར་ཐལ། དམ་བཅའ་དེའི་ཕྱིར། འདོད་ན།མི་རིགས་ཏེ། མཆིམས་མཛོད་ལས། དེས་ན་རང་གཞན་གྱི་ལུས་དང་འབྲལ་བའི་སྤྲུལ་བ་ནི་སྐྱེ་མཆེད་དགུ་བ་ཡིན་ལ། ཞེས་གསུངས་པས་སྐྱེ་མཆེད་བཞི་ཁོ་ནས་མང་མཐའ་འཛིན་མི་རུང་བ་དེ་ལྟར་རོ་ཟེར། ཁོ་ན་རེ། དེས་ན་དབང་བོ་སོགས་སྤྲུལ་བ་ཡོད་པར་ཐལ། སྐྱེ་མཆེད་དགུ་བ་ཡོད་པ་དེའི་ཕྱིར་ཞེ་ན། གཞན་མཁས་པ་དག་གིས་གལ་ཏེ། སྔོན་སེམས་ཅན་མིན་པའི་སེམས་ཅན་གསར་སྐྱེས་ཡོད་པར་ཐལ། དབང་བོ་ལ་སོགས་སྤྲུལ་ཚུལ་དེའི་ཕྱིར། ཁྱབ་སྟེ། མཆིམས་ཊཱིཀ་ལས།་ 657 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འདོད་པར་གཏོགས་པའི་སྤྲུལ་བ་ནི་ཕྱིའི་སྐྱེ་མཆེད་གཟུགས་དྲི་རོ་རེག་བྱ་བཞི་་་་་སྤྲུལ་གྱི་ནང་གི་སྐྱེ་མཆེད་ནི་སྤྲུལ་བར་མི་བྱེད་དེ། དེ་སྤྲུལ་ན་སྔོན་མེད་པའི་སེམས་ཅན་འབྱུང་བར་ཐལ་བའི་ཕྱིར་རོ། །ཞེས་གསུངས་པའོ་ཟེར་ན། གོང་སྨོས་ཀྱི་མཆིམས་ཊཱིཀ་རང་ལ་དཔྱད་གཞི་ཆེ་བས་དཀའ་ས་ཡིན་གསུངས། གོང་སྨོས་ཀྱི་མཆིམས་ཊཱིཀ་ལྟར་ན་སྐྱེ་མཆེད་དགུས་སྤྲུལ་བ་བཞག་པར་མཁས་པ་་་་་་་་་འགའ་རེས་འཕེན་ནོ། །དཔྱོད་ལྡན་མང་བོ་ན་རེ། གཟུགས་མེད་ནས་གཟུགས་སུ་སྐྱེ་བ་ན་འདོད་པའི་སྤྲུལ་སེམས་རྙེད་དམ་མ་རྙེད་ཟེར་ན། ཁ་ཅིག དེར་སྐྱེས་མ་ཐག་སྤྲུལ་སེམས་མ་རྙེད་པར་འདྲ་སྟེ། དེས་གཟུགས་ཀྱི་སྦྱོར་བྱུང་མ་རྙེད་པའི་རྒྱུ་མཚན་ལས་སྤྲུལ་སེམས་རྙེད་ཚུལ་མེད་པར་རིག་པའི་ཕྱིར་ཏེ། དེ་གཞན་ཁོ་ནས་རྙེད་པ་ཡིན་པས་ཤེས་པའི་ཕྱིར་ཟེར་ན། ཁོ་ན་རེ། གཟུགས་མེད་ནས་གཟུགས་སུ་སྐྱེས་མ་ཐག་པས་སྤྲུལ་སེམས་མ་རྙེད་ན་ཆེས་མི་འཐད་དེ། དེ་ལྟར་མངོན་པའི་གཞུང་སྤྱི་སྐད་ལ་གྲགས་པ་ཉམས་པ་དང་ཁྱབ་མཐའི་དཔྱད་ཚུལ་ཕལ་ཆེར་་ཉམས་པར་འགྱུར་རོ་ཟེར། གཞན་ཡང་གཟུགས་མེད་ནས་གཟུགས་སུ་སྐྱེ་བ་ན་འདོད་པའི་སྤྲུལ་སེམས་རྙེད་པར་དཀའ་སྟེ། དེའི་སྤྲུལ་རྒྱུའི་གཟུགས་འདོད་པའི་གཟུགས་དགོས་པས་འདོད་པའི་སྤྲུལ་སེམས་ཇི་ལྟར་འབྱུང་སྟེ་མི་འབྱུང་བར་་་་་་་ཐལ། ཕྱིའི་སྐྱེ་མཆེད་བཞིར་གསུངས་པ་འདོད་པའི་སར་གཏོགས་པ་ཡིན་པའི་ཕྱིར་ཏེ། མཆིམས་ཊཱིཀ་ལས། འདོད་པར་གཏོགས་པའི་སྤྲུལ་བ་ནི་ཕྱིའི་སྐྱེ་མཆེད་གཟུགས་དྲི་རོ་རེག་བྱ་བཞི་སྤྲུལ་གྱི། ཞེས་སོ་ཟེར་ན། དེ་དག་འགལ་བ་མེད་པར་རྩོད་པའི་ལན་འདེབས་སླ་བས་བློ་ཆུང་བ་རྣམས་ཀྱིས་དགའ་སྟོན་མཛོད།ཁ་ཅིག སྤྲུལ་བ་ལ་གཟུགས་ཀྱིས་ཁྱབ་པར་ཐལ། ཕྱི་ཡི་སྐྱེ་མཆེད་བཞི་རྣམ་གཉིས། །ཞེས་པས་སྒྲུབ་ན། ལ་ལས། དེ་འཐད་པ་ཁོ་ནར་མ་ངེས་ཏེ། དེ་་ 658 ་

མཛོད་གནས་བདུན་པ།ལ་ལྷ་མི་སོགས་ཀྱི་གང་ཟག་མཐའ་མེད་པའི་ཕྱིར། དེར་ཐལ། དགེ་སློང་སྟག་ཏུ་སྤྲུལ་བ་དགེ་སློང་ཡིན་པའི་ཕྱིར། མ་གྲུབ་ན། དགེ་སློང་གིས་སྟག་ཏུ་སྤྲུལ་བ་ན་དེ་འདྲའི་དགེ་སློང་གི་ལུས་དང་སེམས་སོགས་འགག་པར་ཐལ། བཤད་ཚུལ་དེའི་ཕྱིར། འདོད་མི་ནུས་ཏེ། དེ་དགེ་སློང་ཡིན་པར་འདུལ་གཞུང་མང་བོར་ངེས་སོ་ཟེར། དེ་བཞིན་དུ་བདག་ཅག་གི་སྟོན་པས་སྤྲུལ་བ་སོགས་སངས་རྒྱས་འཕགས་པ་ཡིན་པར་གོར་མ་ཆག་སྟེ། བསྟན་བཅོས་གདགས་པ་ལས། ཅིའི་ཕྱིར་སངས་རྒྱས་བཅོམ་ལྡན་འདས་ཀྱིས་སྤྲུལ་བ་སྐྱེས་བུ་ཆེན་པོའི་མཚན་སུམ་ཅུ་རྩ་་་་་གཉིས་དང་ལྡན་པ་སྤྲུལ་བ་ནི། ཞེས་གསུངས་སོ་ཞེ་ན། ཁོ་ན་རེ། དེས་ན་སྤྲུལ་བ་ལ་དབང་བོ་དག་ཀྱང་ངེས་པར་ཐལ། ལུང་དེས་ཀྱང་འགྲུབ་པའི་ཕྱིར་ཏེ།སྒོམ་བྱུང་གིས་སྤྲུལ་བ་སྤྲུལ་ཚེ་མ་གཏོགས་གང་ཟག་ཀྱང་བཞག་པར་མཁས་པ་ཁ་ཅིག་གི་འདོད་ཚུལ་དེ་རྒྱ་ཆེ་བའི་ཕྱིར་ཟེར། ཡང་ན་མི་དུད་འགྲོ་སྤྲུལ་བ་གང་ཟག་མིན་པ་ནི་མ་ངེས་པར་ཁོ་ནར་ངེས་ཏེ། དེའི་སྲོག་དབང་དག་ཡོད་པའི་ཕྱིར། མ་གྲུབ་ན། དེར་ཐལ། དེ་གསོད་པའི་ལྟུང་བ་འབྱུང་བ་གཞུང་གཞན་ལས་ཤེས་པར་བྱའོ་ཞེ་ན། དེའང་དཔྱད་པའི་རྣམ་གྲངས་མང་བས་གཞན་དུ་སྤྲོ་ངེས་སོ། །ཁ་ཅིག སྤྲུལ་བས་ངག་སྨྲ་བ་ཡོད་པའི་ཕྱིར། དེར་ཐལ། མཛོད་ལས།སྨྲ་འཇུག་པ་ནི་འོག་མས་ཀྱང་། །ཞེས་སོ། །ཁོ་ན་རེ། སྤྲུལ་བས་ངག་སྨྲ་བའི་ངག་དེ་ཆོས་ཅན། ངག་གི་རྣམ་པར་རིག་བྱེད་ཀྱི་སྒྲ་ཡིན་པར་ཐལ། ངག་ཡིན་ཚུལ་ཡོད་པའི་ཕྱིར། འདོད་ན། སྤྲུལ་བ་ལ་ཀུན་སློང་ཡོད་པར་ཐལ། དེས་ངག་སྨྲ་ཚུལ་ཡོད་པའི་ཕྱིར། འདོད་མི་ནུས་ཏེ། དེ་ལ་སེམས་མེད་པར་ཀུན་སློང་ཡོད་ཚུལ་གཞི་མེད་ཡིན་པའི་ཕྱིར།ཁ་ཅིག སྤྲུལ་བ་ལ་སེམས་མེད་པར་མ་གྲུབ་སྟེ། དེ་ལ་སྐྱེས་ཐོབ་ཀྱི་སེམས་ཡོད་པའི་ཕྱིར། དེར་ཐལ། མཆིམས་ཊཱིཀ་ལས། སྤྲུལ་བ་ནི་གཉིས་ཏེ།་ 659 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྐྱེས་ནས་ཐོབ་པ་དང་། བསྒོམ་པ་ལས་བྱུང་བའོ། །དེ་ལ་སྐྱེས་ཐོབ་ནི་སེམས་ཡོད་པ་ཞེས་བྱ་ལ། སྒོམ་བྱུང་ནི་སེམས་མེད་པ་ཞེས་བྱའོ། །ཞེས་སྐྱེས་ཐོབ་ལ་སེམས་ཡོད་པར་བཤད་དོ། །ཞེས་སོགས་ཀྱིས་ཚིག་རྒྱས་པར་བསྟན་ཏོ། །དེས་ན་སྤྲུལ་བ་ལ་ངག་གི་རྣམ་པར་རིག་བྱེད་ཀྱི་སྒྲ་ཡོད་པ་ལ་ཉེས་པ་མེད་པར་སེམས་ཏེ།དེ་ལ་ཀུན་སློང་ངམ་རྟོག་དཔྱོད་སོགས་ཡོད་པར་འདྲ་བའི་ཕྱིར་ཏེ། དེ་ལ་སེམས་ཡོད་ཚུལ་དེའི་ཕྱིར། ཡང་ན་དེ་ལ་ངག་གི་སྒྲ་རང་མཚན་པ་ཡོད་པར་འདྲ་སྟེ།མཆིམས་མཛོད་ལས། བསམ་གཏན་གཉིས་པ་ཡན་ཆད་པ་དག་གི་སྤྲུལ་བ་ངག་སྨྲར་འཇུག་པ་ནི་རང་ས་ནས་རྟོག་དཔྱོད་མེད་ཅིང་ངག་སྨྲ་བ་ཀུན་སློང་རྟོག་་་་་་་དཔྱོད་ལ་ངེས་པར་ལྟོས་པས་ས་འོག་མ་བསམ་གཏན་དང་བོའི་ས་བའི་སྨྲ་སེམས་ཁོ་ནས་སྨྲར་འཇུག་ལ། ཀྱང་ཞེས་པ་ནི་འདོད་པ་དང་བསམ་གཏན་དང་བོ་ན་ནི་རང་གི་ས་བའི་སེམས་ཁོ་ནས་སྨྲར་འཇུག་གོ་ཞེས་པ་བསྡུ་བའི་ཕྱིར་རོ། །ཞེས་རྒྱ་ཆེར་གསུངས་པས་སྤྲུལ་བ་ལ་སེམས་ཡོད་པར་མ་ཟད་རྟོག་དཔྱོད་དང་བཅས་་པ་ཡིན་པར་དེར་གསལ་བར་མཛད་པ་དང་། ལུང་ལས། གཅིག་གིས་སྨྲ་བར་བྱེད་པ་ན། །སྤྲུལ་བ་ཐམས་ཅད་སྨྲ་བར་བྱེད། །གཅིག་མི་སྨྲ་བར་གྱུར་པ་དང་། །དེ་དག་ཐམས་ཅད་སྨྲ་མི་འགྱུར། །ཞེས་འབྱུང་བའི་ཕྱིར་རོ། །དེས་ན་སྤྲུལ་བ་ལ་ངག་སྨྲ་བ་དང་སེམས་སོགས་ཡོད་པར་གསལ་ལོ་ཞེ་ན། ཁ་ཅིག སྤྲུལ་བ་ལ་གང་ཟག་ཡོད་པར་ཐལ། སྤྲུལ་བས་ངག་སྨྲ་བ་ཡོད་པའི་ཕྱིར་ན་མ་ཁྱབ་ཟེར་ཨེ་དགོས། དེས་ན་སྤྲུལ་བས་ངག་སྨྲ་བ་སྤྲུལ་བ་བོའི་སྨྲ་སེམས་ཀྱི་མཐུས་སྨྲ་བ་ལས་སྤྲུལ་བ་རང་ཉིད་ཀྱི་བསམ་པའི་མཐུས་སྨྲ་བ་མ་ཡིན་པའི་ཕྱིར། དེར་ཐལ། དེ་ལ་སེམས་མེད་པའི་ཕྱིར་ཏེ། སྤྲུལ་བ་ནི་གཟུགས་ཡིན་པ། བསྟན་བཅོས་གདགས་པ་ལས། སྨྲས་པ་རྒྱུར་བྱས་པའི་གཟུགས་ཅན་ནོ་ཞེས་བརྗོད་པར་བྱ་སྟེ། སེམས་མེད་པ་ཞེས་ཀྱང་བརྗོད་པར་བྱའོ། །ཞེས་སོགས་སོ་ཟེར་ན། དེ་བས་ཀྱང་དཀའ་་ 660 ་

མཛོད་གནས་བདུན་པ།སྟེ། དེ་ལ་སེམས་མཆིམས་ཊཱིཀ་ལས་ཞིབ་པར་བྱས་པའི་སྒོས་ངོས་འཛིན་སྒྲུབ་བྱེད་དང་བཅས་པས་དེ་གཞན་དུ་དྲང་དགོས་པ་སུས་ཀྱང་མི་དཔོག་པའི་ཕྱིར་་་་་ཟེར། ཨ་ཁུ་རིན་པོ་ཆེའི་མཐའ་དཔྱོད་དུ་ཞིབ་ཆ་ཅུང་རེ་གནང་ཞིང་དེའང་དཔྱོད་མཁན་མང་བོས་འཕེན་ཚུལ་སྣ་ཚོགས་ཡོད་ཀྱང་མང་དོགས་ནས་མ་བྲིས།བསམ་གཏན་བཞི་བ་བའི་རྒྱུད་ལ་དང་བོའི་མིག་ཤེས་དང་དེའི་རྟོག་་་་་་་དཔྱོད་སོགས་ལྡན་པར་འདྲ་བས་དེ་དག་གི་དེ་མ་ཐག་རྐྱེན་ལ་གང་ངོས་འཛིན་་་་དཔྱད། ཟག་མེད་ཤེས་པ་ལ་རྣམ་གྲོལ་ལམ་གྱིས་ཁྱབ་པ་མཆིམས་ཊཱིཀ་སོགས་ལས་བསྟན་པ་དང་། མིག་རྣའི་མངོན་ཤེས་ལ་དྲན་པ་ཉེར་བཞག་དང་སྦྱོར་བྱུང་གི་ཡོན་ཏན་ལྡན་ཚུལ་བྱང་ཕྱོགས་སོ་བདུན་གྱི་གོ་རིམ་དང་ཟག་བཅས་ཟག་མེད་དུ་ཡོད་དང་། ཐུན་མོང་གི་ཡོན་ཏན་ལྷག་མ་སོགས་དཔྱད་ཚུལ་ཆེས་མང་བས་བློ་དང་ལྡན་པ་རྣམས་ཀྱིས་ཡང་ཡང་བརྟགས་ཏེ་གཞུང་ཆེན་པོ་རྣམས་ཀྱི་་་་་་་་་་་་དགོངས་དོན་གཅིག་ཏུ་དཔྱད་དེ་དོགས་སློང་རྒྱ་ཆེར་མཛད་དགོས་པ་གཙོ་བོ་་་་་་ཡིན་པར་བླ་མ་རིན་པོ་ཆེ་མཆོག་ནས་ཡང་ཡང་གསུངས་སོ། །སྨྲས་པ།ཤེས་བཅུ་མངོན་ཤེས་སོགས་ཀྱི་ཟེར་བརྒྱ་ཡིས། །སྐྱེས་སྨྱོར་ལམ་གྱི་རྟོགས་ཚུལ་པད་དཀར་བཞད། །མངོན་པའི་དམ་ཆོས་བཅུད་བཟང་གཅིག་བསྡུས་པས། །རིགས་ལམ་ཕྲ་ཞིབ་འོད་སྟོང་འབུམ་ཕྲག་ཤར། །ཞེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བདུན་པའི་སྐོར་་་་བཤད་པའོ། །་ 661 ་

༄། །ཆོས་མངོན་རྒྱ་མཚོའི་དགོངསདོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བརྒྱད་པ་བཞུགས་སོ། །རྡུལ་བྲལ་སྟོན་གྱི་མཁའ་ལས་སངས་རྒྱས་ཉི་མའི་དཀྱིལ་འཁོར་དུས་ཀུན་ཤར་བ་ཡིས། །ལྷན་ཅིག་བཞད་པས་པད་དཀར་བསྟན་འགྲོའི་མགོན་དུ་སྦྲང་རྩིའི་རྒྱལ་མཚན་སྣང་གྱུར་བ། །བདེ་བར་འདྲེན་པའི་གསེར་གྱི་དགའ་བའི་འོད་སྣང་་་མཐའ་མེད་རྣམ་པར་བསྐྱོད་པ་ཡིས། །གང་གི་ཐུགས་རྗེས་དགེ་ལེགས་རྒྱ་མཚོའི་དཔལ་བཟང་དགའ་སྟོན་དུས་ཀུན་སྐྱོངས་པར་མཛོད།གོང་མའི་དངོས་གཞིའི་ངོ་བོར་གྱུར་བའི་དྲན་པ་ཉེར་བཞག་གིས་ཆོས་་་་ཐམས་ཅད་ལ་དམིགས་བྱས་པ་ལ། དཔྱོད་ལྡན་ལ་ལ་ན་རེ། སྲིད་རྩེའི་དངོས་གཞིའི་ངོ་བོར་གྱུར་བའི་དྲན་པ་ཉེར་བཞག་གིས་ཀྱང་ཆོས་ཀུན་ལ་དམིགས་ཆོག་་པར་ཐལ། དེའི་ཕྱིར། ཁྱབ་པ་མེད་དོ་ཟེར་ན། ཁོ་ན་རེ། སྲིད་རྩེའི་དངོས་གཞིའི་ངོ་བོར་གྱུར་བའི་དྲན་ཉེ་མེད་པར་ཐལ། ཁྱོད་ཀྱི་ཞེ་འདོད་དེའི་ཕྱིར།འདོད་ན། དེ་ཡོད་པར་ཐལ། མཛོད་ལས། བསམ་གཏན་དང་བོ་ན་ཐམས་་ 662 ་

མཛོད་གནས་བརྒྱད་པ།ཅད། །མི་ལྕོགས་མེད་ན་དགའ་མ་གཏོགས། །ཞེས་པ་ནས། བྱང་ཆུབ་ཡན་ལག་ལམ་ཡན་ལག ། མ་གཏོགས་འདོད་ཁམས་སྲིད་རྩེ་ན། །ཞེས་གསལ་ལོ་ཟེར ཁོ་ན་རེ། སྲིད་རྩེའི་དངོས་གཞིའི་ངོ་བོར་གྱུར་བའི་ལུས་དྲན་པ་ཉེར་བཞག་ཡོད་པར་ཐལ། དེའི་ཕྱིར། འདོད་ན། དེ་ཆོས་ཅན། གཟུགས་ལ་དམིགས་པའི་དེ་ཡིན་པར་ཐལ། དེའི་ཕྱིར། འདོད་མི་ནུས་ཏེ། སྲིད་རྩེའི་དངོས་གཞི་ཡིན་པའི་ཕྱིར། ཁྱབ་སྟེ། རྩ་བར། ཉེར་བསྡོགས་གསུམ་དང་བཅས་པར་ནི། །གཟུགས་ཀྱི་འདུ་ཤེས་བཤིག་ཅེས་བྱ། །གཟུགས་མེད་པ་ན་གཟུགས་མེད་དོ། །ཞེས་སོ་ཟེར་ན།ཁ་ཅིག དེ་ནི་ཟག་བཅས་ཀྱི་གཟུགས་ལ་མི་དམིགས་པས་ཡིན་ནམ་ཟེར་ན།ཟག་བཅས་ཀྱི་གཟུགས་ལ་གཟུགས་མེད་དངོས་གཞིས་དམིགས་མི་སྲིད་པར་ཐལ།དེའི་ཕྱིར། འདོད་ན། གཟུགས་མེད་རྟེན་ལ་དགྲ་བཅོམ་ཐོབ་མ་ཐག་པའི་རྒྱུད་ཀྱི་ཟད་མི་སྐྱེ་བའི་ཤེས་པ་ཆོས་ཅན། ཁྱོད་ཀྱིས་སྡུག་བསྔལ་ཀུན་ལ་དམིགས་པ་མིན་པར་ཐལ། དེའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་སྡུག་བསྔལ་ཤེས་སོ་ཀུན་འབྱུང་སྤངས་སོ། །ཞེས་པའི་སྡུག་ཀུན་ལ་གཟུགས་མེད་སྡུག་ཀུན་གྱིས་ཁྱབ་པར་ཐལ། དེའི་ཕྱིར། འདོད་ན། དེ་ལ་སྡུག་བདེན་སྤྱི་ཙམ་ཡང་མི་འོངས་པར་ཐལ། དེའི་ཕྱིར། འདོད་མི་ནུས་ཏེ། དེ་སྡུག་བསྔལ་ཐམས་ཅད་ཤེས་སོ་ཞེས་པའི་རྣམ་ཅན་ཡིན་པར་བདུན་པ་ལས་ཤེས་པར་བྱ་དགོས་སོ་ཟེར་བ་ལ།ཁོ་ན་རེ། དཔྱད་པར་བྱ་བ་མང་ཞིང་གཟུགས་མེད་དངོས་གཞིས་ཟག་བཅས་ཀྱི་གཟུགས་ལ་དམིགས་མི་སྲིད་པ་ནི་རྩ་བར། གཟུགས་མེད་དངོས་གཞི་དགེ་རྣམས་ཀྱི། །སྤྱོད་ཡུལ་ཟག་བཅས་འོག་མ་མིན། །ཞེས་སོ་ཟེར།བྱང་ཕྱོགས་སོ་བདུན་པོ་གང་རུང་ལ་དགེ་བས་ཁྱབ་བྱས་པ་ལ། དེའང་ངེས་པ་ཁོ་ནར་སེམས་ཏེ། རྩ་བར། སྡེ་ཚན་བདུན་ནི་གོ་རིམ་བཞིན། །ལས་ནི་དང་བོ་བ་དག་དང་། །ངེས་འབྱེད་ཆ་མཐུན་རྣམས་དང་ནི། །བསྒོམ་དང་མཐོང་་ 663 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་ལ་རབ་ཏུ་ཕྱེ། །ཞེས་དེ་ཅི་རིགས་ལ་ལམ་གྱིས་ཁྱབ་པར་བསྟན་སྙམ་མོ་ཞེ་ན། ཁ་ཅིག་གིས་དཔྱད་པར་བྱ་བ་འདིར་འབྱུང་སྟེ། མིག་རྣའི་མངོན་ཤེས་ཀྱི་ངོ་བོར་གྱུར་བའི་དྲན་ཉེ་དེ་དགེ་བ་དང་ལམ་དུ་ཐལ་བས་སོ་ཟེར་ན། ཁ་ཅིག མིག་རྣའི་མངོན་ཤེས་ལ་དགེ་བ་མིན་པས་ཁྱབ་པ་ནི་འཛིན་དཀའ་སྟེ། དེ་དབང་ཤེས་ཡིན་པས་དགེ་བ་མེད་ན། འོ་ན། དབང་ཤེས་ལ་དགེ་བ་མེད་པར་ཐལ། དེའི་ཕྱིར།འདོད་མི་ནུས་ཏེ། དེ་ལ་དགེ་སོགས་གསུམ་ཡོད་པར་རྩ་བའི་དགོངས་པ་ཡིན་ཏེ།དེ་ཉིད་ལས། ལུང་མ་བསྟན་བརྒྱད་དེ་དག་ཉིད། །གཟུགས་སྒྲ་མ་གཏོགས་གཞན་རྣམ་གསུམ། །ཞེས་དབང་ཤེས་ལ་དགེ་བ་གོ་བའི་ཕྱིར། དེས་ན་མིག་རྣའི་མངོན་ཤེས་ལ་དགེ་བ་ཇི་ལྟར་མེད་དེ་ཡོད་པར་འདྲ་བའི་ཕྱིར་ཟེར་བ་ལ།ཡང་ན་དངོས་གཞི་ཐོབ་ཟིན་པའི་དབང་ཤེས་ལ་དགེ་བ་མེད་ཟེར་བ་ནི་་དེ་བས་ཀྱང་མི་རིགས་པ་ཁོ་ནར་ཤེས་ལ། ཡང་ན་མངོན་ཤེས་ཡིན་པས་དགེ་བ་མིན་ཟེར་བ་ནི་དེ་བས་ཀྱང་དམན་པའི་རིགས་ཁོ་ནར་བཤད་པར་འགྱུར་ལ།ཡང་དངོས་གཞིས་དྲངས་པས་དགེ་བ་མིན་ན་ནི་ཤིན་ཏུ་འཐད་པར་མི་སེམས་སོ་ཟེར་བ་སོགས་དཔྱད་གཞི་ཆེ་བར་གསུངས་ཤིང་རྩ་བ་རང་ལ་དེ་གཉིས་ལུང་མ་་་་བསྟན་ཡིན་པར་མཛད་པས་དེ་བཞིན་དུ་ཁས་ལེན་དགོས་སམ་སྙམ་སྟེ། དེ་ཉིད་ལས། མིག་དང་རྣ་བའི་མངོན་ཤེས་ནི། །ལུང་དུ་མ་བསྟན་ལྷག་རྣམས་དགེ།ཞེས་འབྱུང་ངོ་། །དེས་ན་རྩ་བའི་དམ་བཅའ་མིག་རྣའི་མངོན་ཤེས་ཀྱི་ངོ་བོར་གྱུར་བའི་དྲན་ཉེ་ཡོད་པ་དྲུག་པ་སོགས་ལས་ཤེས་པར་བྱ་ལ་དེའང་དགེ་བ་དང་་་ལམ་སོགས་གང་དུ་ངོས་འཛིན་དཔྱད་གཞི་ཞིག་ཡོད་གསུངས་སོ། །ཁ་ཅིག མིག་རྣའི་མངོན་ཤེས་ལ་དྲན་ཉེ་མེད་པས་སྐྱོན་མི་འོང་ཟེར་བའང་མི་རིགས་ཏེ། ཨུ་ཁུ་ཚང་གི་མཐའ་དཔྱོད་ལས། མིག་རྣའི་མངོན་ཤེས་གཉིས་ཀྱང་སྦྱོར་བ་བསམ་གཏན་གྱི་དངོས་གཞི་སྒོམ་སྟོབས་ཀྱིས་རང་ཡུལ་ལ་ཉེ་བར་འཇོག་པས་དྲན་ཉེ་་་་་་ 664 ་

མཛོད་གནས་བརྒྱད་པ།ཡིན་ཀྱང་། དྲན་ཉེ་ལ་བྱང་ཕྱོགས་ནང་ཚན་གྱི་དེ་མི་དགོས་པ་དད་སོགས་དབང་བོ་ལྔ་དང་འདྲའོ། །ཞེས་ཟེར་བ་ལ། ཁ་ཅིག དེའང་འཐད་པར་བྱ་བ་ཆེར་མི་སྣང་སྟེ། དྲན་པ་ཉེར་བཞག་གི་དོན་ལས་ཁེགས་པ་འདྲ་བར་སྣང་ངོ་། །ཡང་ན་དེའི་ངོ་བོར་གྱུར་བའི་དྲན་ཉེ་བཞི་ཡོད་ན་དེ་འདྲའི་བཞི་ཚན་དེ་བྱང་་་་་་ཕྱོགས་སོ་བདུན་གྱི་སྡེ་ཚན་དུ་འགྱུར་བས་དཔྱད།གང་སྤེལ་ལས། འཆི་འཕོ་དང་སྐྱེ་བ་ཤེས་པས་ནི། བར་ལ་ཀུན་ཏུ་རྨོངས་པ་བཟློག་པར་བྱེད་དོ། །ཟག་པ་ཟད་པ་ཤེས་པས་ནི། འདི་ལས་སྲིད་པ་གཞན་མི་ཤེས་སོ། །ཞེས་ཕྱི་མའི་མཐའ་ལ་ཀུན་ཏུ་རྨོངས་པ་སེལ་བར་བྱེད་དོ། །ཞེས་པ་ལ། ཁོ་ན་རེ། ཟག་ཟད་མངོན་ཤེས་དེ་ཕྱི་མཐའ་རྨོངས་པ་སེལ་བྱེད་དམ་བཟློག་བྱེད་ལ་སྦྱར་རིགས་པར་ཐལ། དེའི་ཕྱིར། ཁ་ཅིག དེ་ནི་སྐལ་ལྡན་ཁྱད་པར་ཅན་ལྟར་མཐུན་མཚམས་བྱས་པས་གསུངས་པ་ཡིན་སྙམ་སྟེ། རང་ལུགས་རྒྱལ་སྲས་མ་ལས། སྔ་མས་ནི་བདག་དང་གཞན་གྱི་རྒུད་པ་མཐོང་ནས་ཀུན་ཏུ་སྐྱོ་བ་སྐྱེ་བའི་ཕྱིར་རོ། །བར་མས་ནི་གཞན་ཁོ་ནའི་སྟེ་དེ་ལྟར་ཀུན་ཏུ་སྐྱོན་གསུམ་པས་ཡང་དག་པའི་དོན་རྟོགས་པའི་ཕྱིར་རོ། །ཞེས་གསུངས་པ་ལྟར་རོ། །དེ་བཞིན་དུ་མཆིམས་ཊཱིཀ་སོགས་སུ་དཔྱད་རྒྱུ་མང་ཡང་མང་དོགས་སོ། །ཁ་ཅིག བསམ་གཟུགས་ཀྱི་དངོས་གཞིའི་སྙོམས་འཇུག་བརྒྱད་པོ་གང་རུང་ཡིན་ན་དགེ་བ་སྒོམ་བྱུང་གིས་ཁྱབ་ཟེར་བ་ལ། འོ་ན། དེ་ལ་རང་རང་གི་ས་ནས་སྐྱེས་པའི་སྐྱེས་ཐོབ་དགེ་བ་མེད་པར་ཐལ། འདོད་ཚུལ་དེའི་ཕྱིར། འདོད་མི་ནུས་ཏེ། དེ་ལ་སྐྱེས་ཐོབ་ཀྱི་དེ་ཡོད་པར་འདི་བས་འདོད་པའི་ཕྱིར་ཏེ། དེ་དང་མི་ལྡན་འདོད་ཆགས་བྲལ། །སྐྱེས་པ་ལས་ནི་དག་པ་འཐོབ། །ཅེས་གསལ་བར་བསྟན་ཏོ་ཟེར་ན། ཁ་ཅིག དེ་འདྲའི་སྙོམས་འཇུག་བརྒྱད་པོ་སྐྱེས་ཐོབ་ཀྱི་དགེ་བར་འདོད་མི་རིགས་ཏེ། དེ་ནི་སྦྱོར་བྱུང་གི་དགེ་བ་ཡིན་པའི་ཕྱིར། དེར་་ 665 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཐལ། དེ་ལ་ཐོས་བསམ་སྒོམ་གསུམ་གང་རུང་གིས་ཁྱབ་པས་སྦྱོར་བྱུང་དུ་སྒྲུབ་ནུས་པའི་ཕྱིར་ཏེ། མཆིམས་ཊཱིཀ་ལས། ཐོས་བྱུང་གི་ཤེས་རབ་ལ་སོགས་པ་གསུམ་ནི་ཡིད་ཤེས་ཀྱི་འཁོར་ཁོ་ན་ཡོད་ཀྱི་དབང་ཤེས་ཀྱི་འཁོར་ན་ནི་མེད་དེ།ཤེས་རབ་གསུམ་ནི་སྦྱོར་བྱུང་ཡིན་པའི་ཕྱིར། ཞེས་གསལ་བཤད་མཛད་པ་དེའི་ཕྱིར། ཁོ་ན་རེ། དངོས་གཞིའི་སྙོམས་འཇུག་བརྒྱད་པོ་དེ་ཆོས་ཅན། སྦྱོར་བྱུང་ཡིན་པར་ཐལ། ཐོས་བསམ་སྒོམ་གསུམ་པོ་གང་རུང་ཡིན་པའི་ཕྱིར། ཁྱབ་པ་ལུང་དེའི་ཕྱིར། རྩ་རྟགས་མ་གྲུབ་ཟེར་ན། དེ་ཤིན་ཏུ་མི་འཐད་པར་ཐལ། རྫས་སྤྱི་སོགས་ཆོད་ན་དེ་འདྲའི་དངོས་གཞིའི་སྙོམས་འཇུག་ལ་ཐོས་བསམ་སྒོམ་་་་་་་་་་གསུམ་གང་རུང་མ་ཡིན་པ་ཞིག་ངོས་འཛིན་ཟེར་བ་ནི་མངོན་པའི་དོན་ལ་ཞིབ་་་་ཏུ་མ་དཔྱད་པའི་རྣམ་འགྱུར་རྒྱ་ཆེར་གསལ་ལོ། །དེས་ན་དངོས་གཞིའི་སྙོམས་འཇུག་ལ་སྦྱོར་བྱུང་གིས་ཁྱབ་པར་ཐལ། དེའི་ཕྱིར། གཞན་ཡང་དེར་ཐལ། རང་འགྲེལ་ལས། འདོད་པའི་ཁམས་ན་ནི་ཡིད་ལ་བྱེད་པ་གསུམ་སྟེ། ཐོས་པ་དང་།བསམ་པ་ལས་བྱུང་བ་དང་། སྐྱེས་ནས་ཐོབ་པ་རྣམས་སོ། །གཟུགས་ཀྱི་ཁམས་ན་ནི་གསུམ་སྟེ། ཐོས་པ་དང་བསྒོམས་པ་ལས་བྱུང་བ་དང་། སྐྱེས་ནས་ཐོབ་པ་རྣམས་སོ། །བསམ་པ་ལས་བྱུང་བ་ནི་མེད་དེ། གང་གི་ཚེ་དེ་དག་སེམས་པར་རྩོམ་པ་དེའི་དེ་དག་གི་ཏིང་ངེ་འཛིན་ཁོ་ན་ཉེ་བར་གནས་པ་ཡིན་ནོ། །གཟུགས་མེད་པའི་ཁམས་ནི་བསྒོམས་པ་ལས་བྱུང་བ་དང་། སྐྱེས་ནས་ཐོབ་པ་དག་གོ། །ཞེས་གསུངས་པས་སོ་ཟེར་ན། དེས་ན་དེ་དག་གང་དུ་མ་འདུས་སམ་ཡང་ན་འདུས་ཀྱང་ངོས་འཛིན་ཚེ་དཔྱད་དགོས་ཤིག་མང་ངོ་། །ཁ་ཅིག སྐྱེས་སྦྱོར་གྱི་དགེ་བ་མི་འགལ་བར་སྙམ་མོ་ཟེར་ན། ཤིན་ཏུ་མི་རིགས་ཏེ། སྐྱེས་ཐོབ་འབད་རྩོལ་ལ་མ་ལྟོས་པའི་རང་བཞིན་ཅན་ཡིན་གྱི།སྦྱོར་བྱུང་ནི་དེ་ལས་བཟློག་པའི་ཕྱིར་ངོས་འཛིན་པར་རིགས་པས་འདོད་པ་དེ་་་་་་ 666 ་

མཛོད་གནས་བརྒྱད་པ།ཉམས་པས་སོ། །ཡང་ན་བསམ་གཏན་གྱི་སྙོམས་འཇུག་ཡིན་ན་བསྒོམས་བྱུང་ཡིན་པས་ཁྱབ་པའི་ཕྱིར། མ་གྲུབ་ན། སྔར་དྲངས་པའི་མཆིམས་ཊཱིཀ་དང་འགྲེལ་བ་སོགས་ལ་དཔྱད། བསྒོམས་བྱུང་གི་ཤེས་རབ་ཡིན་ན་འདོད་པས་སས་བསྡུས་མ་ཡིན་པས་ཁྱབ་པའི་ཕྱིར། བྱས་པ་ལ་ཁ་ཅིག་ན་རེ། འདོད་པའི་སྤྲུལ་སེམས་དང་མཚུངས་ལྡན་གྱི་ཤེས་རབ་ཆོས་ཅན། དེར་ཐལ། དེའི་ཕྱིར། མ་གྲུབ་ན།དེར་ཐལ། དེ་ཡོད་པའི་ཕྱིར། མ་གྲུབ་ན། དེར་ཐལ། དེ་དང་མཚུངས་ལྡན་གྱི་བསྒོམས་བྱུང་གི་ཤེས་རབ་དེ་བསྒོམས་བྱུང་ལུང་མ་བསྟན་ཡིན་པའི་ཕྱིར། མ་གྲུབ་ན། དེར་ཐལ། རྩ་བར། བསྒོམ་ལས་སྐྱེས་པ་ལུང་མ་བསྟན། །ཞེས་གསུངས་པར་འདོད་ན། དེས་དེའི་སྤྲུལ་སེམས་ལ་བསྒོམས་བྱུང་བཞག་པར་བྱས་ན། ཡང་ན་སྤྲུལ་སེམས་ལ་དགེ་བ་ཡོད་པར་འགྱུར་བ་དང་། ཡང་ན་འདོད་པའི་སེམས་སམ་འདོད་པའི་སས་བསྡུས་ལ་བསྒོམས་བྱུང་ངོས་འཛིན་དགོས་པ་ཤིན་ཏུ་་་་་་་་་་རིགས་སམ་སྙམ་ན། འོ་ན་འདོད་པ་ལ་བསྒོམས་བྱུང་གི་ཤེས་རབ་ནི་གཞུང་གི་དབོངས་པ་མི་འགྲོ་བར་རིགས་ཏེ། རང་འགྲེལ་ལས། འདོད་པའི་ཁམས་ནི་ཡིད་ལ་བྱེད་པ་གསུམ་སྟེ། ཐོས་པ་དང་། བསམ་པ་ལས་བྱུང་བ་དང་། སྐྱེས་ནས་ཐོབ་པ་རྣམས་སོ། །ཞེས་པས་སོ་ཟེར། ཡང་ན་སྤྲུལ་སེམས་ལ་ལུང་མ་བསྟན་གྱིས་ཁྱབ་པ་ནི་ཐམས་ཅད་ཕྱོགས་གཅིག་ཏུ་མཐུན་པར་སྣང་བས་སླའོ། །ཡང་ན་སྤྲུལ་སེམས་ལ་སྐྱེས་ཐོབ་ཡོད་མེད་མཆིམས་ཊཱིཀ་སོགས་སུ་ཕལ་ཆེར་ཡོད་པའི་ཕྱོགས་་་འདྲའང་དཔྱད་དགོས་སོ། །ཡང་ན་མཁས་པ་ཁ་ཅིག་གིས་སྐྱེས་ཐོབ་ལ་དགེ་བས་མ་ཁྱབ་པ་ཡིན་སྙམ་སྟེ། ཁམས་གང་དུ་སྐྱེས་པས་དེར་ཐོབ་པ་ཡོད་པས་ན་བཞག་ཆོག་པར་འདྲའོ་ཟེར། ཁ་ཅིག དེས་ན་སྐྱེས་ཐོབ་ཀྱི་སེམས་ལ་དགེ་སོགས་གསུམ་ངེས་པར་ཐལ།དེའི་ཕྱིར། འདོད་ན། སྐྱེས་སྦྱོར་གཉིས་ལ་རིམ་བཞིན་དགེ་སོགས་གསུམ་ཡོད་་ 667 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་རིགས་པར་ཐལ། དེའི་ཕྱིར། དེ་ནི་འཐད་པར་འཛིན་དཀའ་བས་སོ་ཟེར།སྙོམས་འཇུག་དག་པ་བ་ཡིན་ན་སྲིད་པ་བཟློག་བྱེད་ཀྱི་ལམ་གྱི་དམིགས་་་རྣམ་ཅན་མ་ཡིན་པས་ཁྱབ་པའི་ཕྱིར། བྱས་པ་ལ་ཁོ་ན་རེ། དེ་ལྟར་དུ་ཁྱབ་པར་དཔྱད་དགོས་ཏེ། ཡིག་ཆར། སྙོམས་འཇུག་དག་པ་བ་ཡིན་པར་ཐལ། འདོད་པའི་ཕྱིར། འདོད་ན། སྲིད་པ་བཟློག་བྱེད་ཀྱི་ལམ་གྱི་དམིགས་རྣམ་ཅན་གྱི་སྙོམས་འཇུག་མ་ཡིན་པར་ཐལ་ལོ། །ཞེས་སོ་ཟེར། ཁོ་ན་རེ། འོ་ན། བདེན་པའི་རྣམ་ཅན་གྱི་སྲིད་རྩེའི་སྙོམས་འཇུག་དག་པ་བ་ཆོས་ཅན། དེར་ཐལ། དེའི་ཕྱིར།ཁ་ཅིག དེ་ཏིང་ངེ་འཛིན་ལ་སེམས་རྩེ་གཅིག་པས་ཁྱབ་པར་འདྲ་སྟེ། ཡིག་ཆར།སེམས་རྩེ་གཅིག་པ་ཏིང་ངེ་འཛིན་ཁོ་ནར་ངེས་པའི་ཕྱིར། ཞེས་གསུངས་པ་ལ།འོ་ན་ཏིང་ངེ་འཛིན་ལ་དེས་ཁྱབ་པར་ཐལ། དེའི་ཕྱིར། འདོད་ན། ཉོན་མོངས་དང་མཚུངས་ལྡན་གྱི་དེ་ཆོས་ཅན། དེར་ཐལ། དེའི་ཕྱིར། ཁ་ཅིག ཉེར་བསྡོགས་སུ་གྱུར་བའི་རྒྱུ་སྙོམས་འཇུག་ཡོད་དམ་མེད་ཅེ་ན། ཕྱི་མ་ལྟར་ན། འོ་ན་ཉེར་བསྡོགས་སུ་གྱུར་བའི་རྒྱུ་སྙོམས་འཇུག་ཡོད་དམ་མེད་ཅེ་ན། ཕྱི་མ་ལྟར་ན།འོ་ན་ཉེར་བསྡོགས་སུ་གྱུར་བའི་སྙོམས་འཇུག་ཡོད་པ་གང་ཞིག་དེ་ལྟར་ན་ཡོད་་་་པར་ངེས་པའི་ཕྱིར། དང་བོ་གྲུབ་སྟེ། ཡིག་ཆར། བསམ་གཏན་གྱི་སས་བསྡུས་པའི་ཆ་ནས་བཞག་པའི་སེམས་རྩེ་གཅིག་པ་དེ། བསམ་གཏན་གྱི་སྙོམས་འཇུག་གི་མཚན་ཉིད། དེ་ལ་དབྱེ་ན། བསམ་གཏན་གྱི་ཉེར་བསྡོགས་ཀྱི་སྙོམས་འཇུག་དང་། དངོས་གཞིའི་སྙོམས་འཇུག་གཉིས། །ཞེས་གསུངས་སོ། །ཕྱི་མ་གྲུབ་སྟེ།བསམ་གཟུགས་ཡིག་ཆ་ལས། ཉེར་བསྡོགས་སུ་གྱུར་བའི་སྙོམས་འཇུག་ཁས་ལེན་ན་འདོད་ཀྱང་། ཞེས་པས་བསྒྲུབ་པར་བྱའོ། །ཞེ་ན། ཁོ་ན་རེ། དེ་སུའི་ལུགས་ལྟར་ཡིན་ཟེར་ན། གཞན་མཛོད་པ་ལྟར་མིན་པར་འདྲ་སྟེ། དེ་ཉིད་ལས།མཛོད་ལྟར་ན་གསལ་ཁ་ཆེར་མི་སྣང་ཡང་། ཞེས་སོ་ཟེར་ན། ཨ་ཁུ་ཚང་ནས་་ 668་

མཛོད་གནས་བརྒྱད་པ།ཉེར་བསྡོགས་སུ་གྱུར་བའི་རྒྱུ་སྙོམས་འཇུག་མེད་པར་འདི་དང་བསམ་གཟུགས་་་་འབྲིང་དུ་ཡང་གསུངས་ཀྱང་། ཞེས་པ་ལ་དཔྱད་གཞི་ཆེ་སྟེ། དེ་ལྟར་ན་བསམ་གཟུགས་འབྲིང་དང་བསམ་གཟུགས་ཆེན་མོ་གཉིས་མི་འདྲ་བར་འགྱུར་ཉེན་ཡོད་དེ། བསམ་གཟུགས་ཡིག་ཆར་ཉེར་བསྡོགས་ཀྱི་སྙོམས་འཇུག་ཡོད་ན་དེའི་རྒྱུ་སྙོམས་འཇུག་འདོད་པར་གསུངས་པས་དེས་ན་བསམ་གཟུགས་འབྲིང་གི་་་་་་་་་་་་གསུངས་ཚུལ་ལ་དགོངས་པ་བཀྲལ་དགོས་པར་འགྱུར་རོ་ཟེར་བ་ཡོད་དོ། །གཞན་ཡང་མཛོད་ཡིག་ཆར། གོང་སྨོས་ལྟར་བསམ་གཏན་གྱི་ཉེར་བསྡོགས་ཀྱི་སྙོམས་འཇུག་དང་། ཞེས་པའང་དགོངས་པ་བཀྲལ་དགོས་པར་ཨེ་འགྱུར་དཔྱད། ཉེར་བསྡོགས་ཀྱི་སྙོམས་འཇུག་དང་དངོས་གཞིའི་སྙོམས་འཇུག་གང་རུང་ཡིན་ན་རྒྱུ་སྙོམས་འཇུག་གིས་ཁྱབ་པར་ཚད་ལྡན་མཁས་པ་ལ་ལས་་་་་་་་འདོད་བྱས་པར་སྙམ་ཏེ། ཨ་ཁུ་ཚང་གིས། སྤེལ་སྒོམ་ནང་གི་སྤེལ་གཞིའི་ཟག་བཅས་དང་འགོག་སྙོམས་སོགས་རྒྱུ་སྙོམས་འཇུག་ཡིན་པའི་ཕྱིར་ཏེ། འོག་ས་ལས་སྐྱེ་བའི་སྒོ་ནས་འདའ་བྱེད་ཀྱི་སྙོམས་འཇུག་ཡིན་པའི་ཕྱིར། རྩ་བར། སྐྱེ་དང་གནས་པར་བྱ་ཕྱིར་དང་། །ཞེས་པས་སོ་ཞེ་ན། ཁོ་ན་རེ། རྒྱུ་མཚན་དེས་རྒྱུ་སྙོམས་འཇུག་བསྟན་པས་སྙོམས་འཇུག་ལ་དེས་ཁྱབ་པར་འཛིན་མི་དགོས་སོ་་་་་་་ཟེར་ན། ཁ་ཅིག དེ་དགོས་པར་ཐལ། དེ་ཡིན་ན་འོག་ས་ལས་འདོད་ཆགས་དང་བྲལ་བའི་སྒོ་ནས་སེམས་རྩེ་གཅིག་པས་ཁྱབ་པར་འཐད་པའི་ཕྱིར། ཁྱབ་སྟེ།དེ་ལ་འོག་ས་ལས་སྐྱེ་བའི་སྒོ་ནས་འདའ་བྱེད་མིན་ཞེས་ཁ་ཚོད་གཅོད་མཁན་་་་་་་མེད་དམ་ཟེར་ན་དཔྱད། བསམ་གཟུགས་འབྲིང་ལས། རྒྱུ་སྙོམས་འཇུག་དེས་སྐྱེ་བའི་སྒོ་ནས་འོག་ས་ལས་འདའ་བར་བྱེད། ཅེས་སོ། །ཁོ་ན་རེ། འོག་ས་ལས་སྐྱེ་བའི་སྒོ་ནས་འདའ་བྱེད་ཀྱི་སྙོམས་འཇུག་ལ་རྒྱུ་སྙོམས་འཇུག་གིས་ཁྱབ་པར་་་་་་་་་འཛིན་རིགས་པར་ཐལ། འདོད་ན། བསམ་གཏན་གྱི་ཉེར་བསྡོགས་ལ་རྒྱུ་སྙོམས་་ 669 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇུག་གིས་ཁྱབ་པར་ཐལ། དེའི་ཕྱིར། འདོད་ན། དངོས་གཞི་ཐོབ་ཟིན་པའི་རྒྱུད་ཀྱི་དང་བོའི་ཉེར་བསྡོགས་སྙོམས་འཇུག་ཆོས་ཅན། དེར་ཐལ། དེའི་ཕྱིར།དེ་འོག་ས་གང་ལས་འདའ་བྱེད་ཡིན་ངོས་འཛིན་གྱིས་ཟེར་བ་ལ། ཞིབ་ཏུ་འཇུག་པར་བྱའོ། །ཁ་ཅིགཆོས་དེའི་ཉེར་ལེན་ཡིན་ན་དེའི་རྫས་རྒྱུན་དགོས་མི་དགོས་མཆིམས་ཊཱིཀ་ལས། ཉེ་བར་ལེན་པའི་རྒྱུ་ནི་འདོད་གཟུགས་ན་ཡོད་པའི་འབྱུང་བཞི་ཉིད་ཡིན་ནོ། །ཞེས་པ་ལ་བརྟག་ན། ཆོས་དེའི་ཉེར་ལེན་ལ་དེའི་རྫས་རྒྱུན་མི་དགོས་པ་འདྲའོ་ཟེར་ཚུལ་ཡོད། གཟུགས་མེད་དང་བོ་གསུམ་གྱི་དངོས་གཞིའི་སྙོམས་འཇུག་གིས་རིམ་བཞིན་ནམ་མཁའ་མཐའ་ཡས་སོ་སྙམ་པ་ནས་ཅི་ཡང་མེད་དོ་་་་་ཞེས་བྱ་བ་ཡིད་ལ་བྱེད་པ་ལ། དེ་ཡང་རང་ས་ཁོ་ན་ཡུལ་དུ་བྱེད་ལ་ས་གཞན་ཡུལ་དུ་མི་བྱེད་སྙམ་ན། ཁ་ཅིག དེ་ཁོ་ནར་གནས་ཏེ། ནམ་མཁའ་མཐའ་ཡས་ཀྱི་ཟད་པ་དང་རྣམ་ཤེས་མཐའ་ཡས་ཀྱི་ཟད་པ་གཉིས་ཀྱིས་རང་ས་ཁོ་ནར་་་་་་་་་་དམིགས་པ་དང་མཐུན་མཚམས་ཆེ་བའི་ཕྱིར། དེར་ཐལ། རྩ་བར། གཉིས་ནི་གཟུགས་མེད་དང་། སྤྱོད་ཡུལ་རང་གི་ཕུང་བོ་བཞི། །ཞེས་པས་སོ་ཟེར་ལ། ཁོ་ན་རེ། གཟུགས་མེད་དང་བོ་གསུམ་གྱི་དངོས་གཞི་ལ་ཟག་མེད་ཡོད་པས་ཁྱད་ཅིག་འབྱེད་རྒྱུ་ཡོད་པར་དཔྱད། ཡང་ན། རྟོགས་ལྡན་མཁས་པ་འགའ་རེས་སྦྱོར་བའི་སྒོ་ནས་རང་སར་དེ་ལྟར་ལྟ་དགོས་ཤིང་སྙོམས་འཇུག་དེ་དག་གིས་གོང་སར་དམིགས་དགོས་པ་རྩ་བར། སྦྱོར་ཕྱིར་དམན་ཕྱིར་འདུ་ཤེས་མེད། །འདུ་ཤེས་མེད་པའང་མ་ཡིན་ནོ། །ཞེས་པས་དང་བོ་གོ་ལ། དེ་དག་གིས་གོང་སའི་ཟག་བཅས་ཟག་མེད་ཀུན་ལ་དམིགས་པའང་དེ་ཉིད་ལས། གཟུགས་མེད་དངོས་གཞི་དགེ་རྣམས་ཀྱི། །སྤྱོད་ཡུལ་ཟག་བཅས་འོག་མ་མིན། །ཞེས་གསལ་བར་མཛད་པ་ལ། སྡོམ་ལས། གཟུགས་མེད་དམིགས་པ་ནམ་མཁའ་སོགས་སམ་དཔྱད། །དེར་་ 670 ་

མཛོད་གནས་བརྒྱད་པ།བརྟེན་ཟག་མེད་གསུམ་གྱི་འབྱེད་བྱེད་དཔྱད། །ཅེས་བས་དཔྱད་ཚུལ་ལ་བརྟག་པར་བྱའོ། །ཁོ་ན་རེ། སྦྱོར་བའི་སྒོ་ནས་ནམ་མཁའ་མཐའ་ཡས་སོ་སྙམ་པའི་སྙོམས་འཇུག་ལ་དེའི་དངོས་གཞི་དང་ཉེར་བསྡོགས་གཉིས་ཡོད་པར་ཐལ།བཤད་ཚུལ་སོགས་དེའི་ཕྱིར། འདོད་ན། གཟུགས་ཉོན་སྤངས་པའི་ཟག་མེད་འདས་ལམ་ལའང་དེ་ལྟར་འབྱུང་བར་ཐལ། དེའི་ཕྱིར། འདོད་ན་འཐད་པ་ཆེར་མི་སྣང་བས་དཔྱད་གཞི་ཆེ་གསུངས་སོ། །ཁ་ཅིག གཟུགས་མེད་ཀྱི་ཉེར་བསྡོགས་ལ་གཟུགས་མེད་ཀྱི་སས་བསྡུས་མི་དགོས་པར་སྙམ་སྟེ། འདོད་པ་བའི་རྒྱུད་ཀྱི་གཟུགས་མེད་ཀྱི་མཚན་ཉིད་སོ་རིག་དང་ཡིད་བྱེད་སོགས་དེའི་ཉེར་བསྡོགས་ཡིན་ཀྱང་དེའི་སས་བསྡུས་མིན་ཏེ།དེ་འདོད་པའི་སས་བསྡུས་ཡིན་པའི་ཕྱིར། དེར་ཐལ། དེ་འདོད་པའི་ཐོས་བསམ་ཅི་རིགས་ཡིན་པའི་ཕྱིར་ཟེར་བ་ལ། ཁོ་ན་རེ། ཁམས་གསུམ་གྱི་ཐོས་བསམ་སྒོམ་གསུམ་གང་རུང་གི་ཡིན་པ་ཡོད་པར་ཐལ། དེའི་ཕྱིར། དེའང་འཕེན་ཚུལ་གཞན་ཡང་ཡོད་དོ་ཟེར་བ་ལ་དཔྱད། ཁ་ཅིག འདོད་པའི་སེམས་ཀྱི་མཇུག་ཐོགས་སུ་བསམ་གཏན་བཞི་བའི་སེམས་དང་གཟུགས་མེད་ཀྱི་སེམས་འབྱུང་ཟེར་ན།གཞན་དག་ན་རེ། དེ་མི་འཐད་པར་ཐལ། རྩ་བར། ལྟག་འོག་གསུམ་པའི་བར་དགེ་བ། །ཞེས་པས་སོ་ཟེར་ན། ཁོ་ན་རེ། དེ་ནི་དགེ་སེམས་སྦྱོར་བྱུང་ལ་སྦྱར་ན་དེ་ལྟར་ཡིན་ཀྱང་སྤྱིར་གོང་འོག་གི་སེམས་དུ་མས་འཇུག་ཐོགས་བྱེད་པ་ཡོད་པས་སེམས་ཐམས་ཅད་ལ་སྦྱར་མི་རིགས་པའི་ཕྱིར་ཟེར་ན། ཁོ་ན་རེ། འདོད་པའི་དགེ་སེམས་ཀྱི་འཇུག་ཐོགས་སུ་བསམ་གཏན་བཞི་བའི་དགེ་བ་འབྱུང་བ་མེད་་་་་་པར་ཐལ། དེའི་ཕྱིར། འདོད་ན། ཚོགས་ལམ་གྱི་མཇུག་ཐོགས་སུ་སྦྱོར་ལམ་བཞི་བའི་དངོས་གཞི་འབྱུང་བ་མེད་པར་ཐལ། དེའི་ཕྱིར། ཁྱབ་སྟེ། ཚོགས་ལམ་ལ་འདོད་སེམས་ཀྱི་ཁྱབ་པར་འདྲ་བའི་ཕྱིར། དེར་ཐལ། དེ་ལ་ཐོས་བསམ་ཅི་་ 671 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རིགས་ཀྱིས་ཁྱབ་ཚུལ་གྱིས་རིགས་པའི་ཕྱིར། རྩ་བར། ཐོས་བསམ་ལས་བྱུང་ལས་གསུམ་མོ། །ཞེས་སོ་ཟེར། ཁ་ཅིག དེ་ལྟར་ཡིན་ཀྱང་འདོད་པའི་སས་བསྡུས་ཀྱི་ཚོགས་ལམ་གྱི་མཇུག་ཏུ་བཞི་བའི་དངོས་གཞིའི་སྦྱོར་ལམ་འོངས་དོན་མེད་དོ་་་་་་སྙམ་ན། དེའང་འཐད་པར་མི་གཟུང་བར་ཐལ། དེ་ནི་མངོན་པའི་གཞུང་དང་ཆེས་འགལ་བར་སོང་བའི་ཕྱིར། དེར་ཐལ། མངོན་པ་རང་ལས་དེ་ལྟར་ཡོད་པ་གསལ་བར་བསྟན་སྙམ་སྟེ། རྩ་བར། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་རྟེན་གཅིག་ལ་ཀུན། །དེ་ཡི་སྔོན་དུ་ཐར་ཆ་མཐུན། །མྱུར་བ་སྲིད་པ་གསུམ་གྱིས་མཐར། །ཐོས་བསམ་ལས་བྱུང་ལས་གསུམ་མོ། །ཞེས་གསུངས་པས་གསལ་བར་གོ་ནུས་སོ། །དེས་ན་འདོད་པའི་སྦྱོར་བྱུང་དགེ་བའི་མཇུག་ཐོགས་སུ་བསམ་གཏན་མཐའམ་བཞི་བའི་སྦྱོར་བྱུང་དགེ་བ་སོགས་འོང་བར་་་་་་་ཐལ། གཞུང་ཐར་ཐོར་ཙམ་མ་ཡིན་པར་མཛོད་རང་གིས་བསྟན་ཚུལ་དེའི་ཕྱིར་ཟེར་བ་སོགས་ལ་དཔྱད།ཅི་ཡང་མེད་པ་བས་རང་སའི་ཉོན་མོངས་སྤོང་ཆེད་དུ་སྲིད་རྩེའི་ཉེར་་་་་་བསྡོགས་བདུན་ལ་ངེས་པར་བརྟེན་དགོས་སོ་ཟེར་ནའོ། །ཡང་ན་མཚན་ཉིད་སོ་རིག་ལ་མ་བརྟེན་ཞིང་གཞན་རྣམས་ལ་བརྟེན་ནས་སྤོང་ཟེར་བ་དང་། གཞན་ཡང་དེ་བདུན་ལ་བརྟེན་པ་དང་སྒོམ་པ་སོགས་བྱེད་ཀྱང་སྦྱོར་བྱུང་གི་དགེ་བ་མི་་་འགྲོ་བར་ཟེར་ན། ཤིན་ཏུ་འཐད་པར་མི་བྱ་སྟེ། གཞན་དུ་ན་དེ་དག་སྐྱེས་ཐོབ་ཀྱི་དགེ་བ་ཡིན་ནམ་ཟེར་བའི་མཁས་དབང་འགས་བཤད་པ་ལ། དཔྱོད་ལྡན་ཁ་ཅིག དེ་དག་ལ་སྐྱེས་ཐོབ་ཡོད་པར་འདྲ་སྟེ། རིགས་པས་ཞིབ་པར་བརྟག་ན་དེ་ལ་སྐྱེས་སྦྱོར་གཉིས་ངེས་པར་འཛིན་རིགས་པའི་ཕྱིར་ཟེར་ན་ཅུང་ཞིག་སྤྲོ་་་་་་་་དགོས།སྙོམས་འཇུག་དག་པ་བ་ལ་རྒྱུ་སྙོམས་འཇུག་གིས་ཁྱབ་ཟེར་བ་ལ།་ 672 ་

མཛོད་གནས་བརྒྱད་པ།གཞན་མང་བོ་ན་རེ། འོ་ན་རྒྱུ་སྙོམས་འཇུག་ལ་བདེན་པའི་རྣམ་ཅན་ཡོད་པར་ཐལ། དེའི་ཕྱིར། འདོད་ན། དེ་མི་འཐད་པར་ཐལ། ཨ་ཁུ་ཚང་གི་མཐའ་དཔྱོད་ལས། རྒྱུ་སྙོམས་འཇུག་ལ་བདེན་པའི་རྣམ་ཅན་མེད་ཀྱང་ལམ་བདེན་ཡོད་དེ།སྤེལ་སྒོམ་ནང་གི་སྤེལ་བཞིའི་ཟག་བཅས་དང་འགོག་སྙོམས་སོགས་རྒྱུ་སྙོམས་་་་་་་འཇུག་ཡིན་པའི་ཕྱིར། ཞེས་སོ་ཟེར། ཁ་ཅིག སྙོམས་འཇུག་དག་པ་བ་ལ་བདེན་པའི་རྣམ་ཅན་མེད་པར་དེ་གཉིས་རིགས་འགྲེས་ཀྱིས་ཤེས་པའི་ཕྱིར། འདོད་མི་ནུས་ཏེ། མཛོད་ལས། དག་དང་དྲི་མ་མེད་དེ་དག །དྲི་མེད་རྣམ་ཐར་སྒོ་གསུམ་མོ། །ཞེས་སོ། །ཡང་ན། ཟག་བཅས་མི་ནང་མི་གཡོ་ལ། །ཉེར་བསྡོགས་བདུན་ནི་མ་གཏོགས། །ཞེས་དང་། གང་དག་གཟུགས་ཅན་མིན་དེ་དག །སྤྱོད་ཡུལ་གོང་དང་རང་གི་སའི། །ཞེས་སོགས་མང་བོར་གནས་པ་ལ། རྒྱུ་སྙོམས་འཇུག་སོགས་མཆིམས་ཊཱིཀ་ཏུ་སྔ་མའི་འདོད་པ་ཆེར་བརྗོད་པས་མི་འདོད་པར་མ་་་་་་་་་གསུངས་པས་དཔྱད། ཁ་ཅིག སྙོམས་འཇུག་དག་པ་བ་ལ་ཉོན་མོངས་ཀྱང་ཡོད་པར་འདྲའོ་ཟེར་ན། དེ་ནི་ཆེས་ཤིན་ཏུ་མཆིམས་ཊཱིཀ་དང་འགལ་བར་འགྱུར་ཏེ།དེ་ཉིད་ལས། ཟག་བཅས་འཇིག་རྟེན་པའི་སྙོམས་འཇུག་དགེ་བ་མ་ཆགས་པ་ལ་སོགས་པ་དང་མཚུངས་པར་ལྡན་པས་དག་པ་ཞེས་བྱ་བར་བྱ་བ་ཡིན་ཏེ། ཞེས་སོ། །ཁོ་ན་རེ། དེ་ལ་སྲེད་པ་དང་བཅས་པར་ཡོད་འདྲ་སྟེ། བསམ་གཏན་དང་གཟུགས་མེད་པའི་སྙོམས་འཇུག་བརྒྱད་པོ་ཅི་རིགས་ལ་སྲེད་པར་ངེས་པའི་ཕྱིར།མ་གྲུབ་ན། མཆིམས་མཛོད་ལས། བསམ་གཏན་བཞི་དང་གཟུགས་མེད་བཞི་སྟེ་སྙོམས་པར་འཇུག་པའི་དངོས་གཞིའི་རྫས་ནི་རྣམ་པ་བརྒྱད་ཡིན་ལ། ཞེས་པ་ནས། བརྒྱད་པ་སྲིད་རྩེ་ནི་རོ་མྱང་ལྡན་དང་དག་པ་བ་རྣམ་པ་གཉིས་ཡིན་གྱི།ནས། དེ་ལ་རོ་མྱང་ལྡན་གྱི་གྲོགས་སྲེད་པ་དང་བཅས་པའོ། །ཞེས་གསལ་བྱེད་བྱས་པས་རིགས་པས་སོ་ཟེར་ན། ཁོ་ན་རེ། དེ་མི་རིགས་པར་ཐལ། དེར་སྙོམས་་ 673 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཇུག་དགེ་བས་ཁྱབ་པར་འཛིན་རིགས་པའི་ཕྱིར་ཏེ། རྩ་བར། སྙོམས་འཇུག་དགེ་བ་རྩེ་གཅིག་པ། །རྗེས་འབྲང་བཅས་ན་ཕུང་བོ་ལྔ། །ཞེས་གསལ་ལོ་ཟེར།སྙོམས་འཇུག་དག་པ་བ་ལ་བདེན་པའི་རྣམ་ཅན་ངེས་ན་ཨ་ཁུ་ཚང་ནས་་བསམ་གཟུགས་ཆེན་མོར་དེའི་མཚན་ཉིད་ལ་བསམ་གཏན་གྱི་དམིགས་རྣམ་ཙམ་ཞེས་པས། བདག་མེད་སོགས་ཀྱི་རྣམ་ཅན་ཡོད་པ་གཅོད་པར་གསུངས་པའི་ཕྱིར། ཞེས་པ་གསལ་ལོ་ཟེར་ན། གོང་སྨོས་ལྟར་རྩ་བའི་གཞུང་དུ་མར་བཀོད་པ་དང་འགལ་དོགས་ཆེ་བས་མཁས་པ་དག་གིས་དོགས་སློང་གནང་བའི་སྐབས་སོ།།ཁ་ཅིག ཉེར་བསྡོགས་མི་ལྕོགས་མེད་ཀྱིས་དངོས་གཉེན་བྱས་ནས་དགྲ་བཅོམ་པ་གཅིག་གིས་ཁམས་གསུམ་གྱི་ཉོན་མོངས་སྒོམ་སྤང་དགུ་བ་སོགས་དུས་་་མཉམ་དུ་སྤངས་པར་འདྲ་སྟེ། ཉེར་བསྡོགས་མི་ལྕོགས་མེད་པ་ཡིས། །ཐམས་ཅད་ལས་ནི་འདོད་ཆགས་འབྲལ། །ཞེས་པས་ཀྱང་ངེས་ཏེ། དེ་མིན་བརྗོད་ཚུལ་གཞན་གྱི་དབང་དུ་བྱས་ཀྱང་བརྟག་ཚུལ་འདི་ལྟར་དེས་སེམས་བརྟེན་བྱས་ནས་་་སྲིད་རྩེའི་སྡུག་ཀུན་ལ་དམིགས་པ་དང་། འདོད་པའི་འགོག་ལམ་ལ་དམིགས་པ་སོགས་དུ་མར་སྣང་བས་གོང་འོག་གི་སྒོམ་སྤང་སོགས་གཅིག་ཅར་དུ་སྤངས་པ་་་་་ཡོད་སྙམ་མོ་ཟེར་བ་སོགས་ལ། ཁོ་ན་རེ། སྐབས་འདིར་གཅིག་ཆར་བ་ཁས་ལེན་པར་ཐལ། དེའི་ཕྱིར་ན། འདོད་མི་ནུས་པ་ཀུན་ལ་གྲགས་པ་དེ་གཞུང་གི་དོན་ཡིན་ནོ། །ཡང་ན་ཁམས་གོང་འོག་གི་སྒྲིབ་པའི་དངོས་གཉེན་གྱི་ཡིན་པ་གཅིག་མི་སྲིད་པའི་ཕྱིར་ཏེ། འདོད་པའི་ཁམས་ཀྱི་རྗེས་མ་ཡིན། །ཞེས་སོ་ཟེར། སྔར་མཆིམས་ཊཱིཀ་དྲངས་པའི་དོན་ལ་རོ་མྱང་ལྡན་པ་ནི་མཚུངས་ལྡན་གྱི་གྲོགས་སྲེད་་པ་དང་བཅས་པའོ། །ཞེས་པ་ལ་ཁ་ཅིག འདིར་ལྟར་དོགས་པ་དང་བཅས་པར་འཛིན་ཏེ། གྲོགས་སྲེད་པ་དང་བཅས་པ་ཡིན་ན་སྙོམས་འཇུག་དང་བོ་སོགས་ལའང་ཇི་ལྟར་སྦྱར་ཏེ་ངོས་འཛིན་དགོས་པའི་ཕྱིར་ཏེ། དེ་དག་རོ་མྱང་ལྡན་པར་་ 674 ་

མཛོད་གནས་བརྒྱད་པ།གཞུང་ཐམས་ཅད་ལ་གྲགས་པ་ལྟར་ངེས་པའི་ཕྱིར་ཏེ། དང་བོ་བདུན་ལ་རྫས་གསུམ་ཡོད་པ་དང་། བརྒྱད་པ་སྲིད་རྩེའི་སྙོམས་འཇུག་ལ་རྫས་གཉིས་རེ་ཡིན་པས་སོ། །སྡོམ་ལས། རྫས་གསུམ་འགྱུར་རོ་ཟག་མེད་སྙོམས་འཇུག་ཀྱང་། །སྙོམས་འཇུག་ཟག་མེད་མིན་དེའི་དབང་བྱས་ལོ། །ཞེས་གསུངས་པའང་ཟག་མེད་སྙོམས་འཇུག་དངོས་གཞིའི་ཟག་མེད་སྙོམས་འཇུག་མིན་པར་འདོད་པ་ལ་་་་མ་རངས་པ་བྱས་པ་ལ་དབང་བྱས་ལོ་གསུངས་པས་དེར་ངོས་གཟུང་ནས་འདི་་་་་བའི་ལུགས་ལ་བརྟག་དགོས་ན། མཁས་པའི་དབང་བོ་ལ་ལས། སྡོམ་ཚིག་གི་དོན་ནི་སྲིད་རྩེའི་སྙོམས་འཇུག་ལ་ཟག་མེད་ཡོད་ཀྱང་སྙོམས་འཇུག་ཟག་མེད་་་་་་མེད་དམ་སྙོམས་འཇུག་དངོས་གཞིའི་ཟག་མེད་མེད་པར་སྦྱར་ཏེ་ཞིབ་ཆ་བྱེད་་་་་་དགོས་ཟེར་ན། གཞན་དག་ན་རེ། བདེན་པའི་རྣམ་ཅན་གྱི་སྲིད་རྩེའི་དངོས་གཞི་དེ་ཟག་མེད་སྙོམས་འཇུག་ཡིན་པར་ཐལ། ཞིབ་ཆ་བྱེད་ཚུལ་དེའི་ཕྱིར།འདོད་ན། བདེན་པའི་རྣམ་ཅན་གྱི་བསམ་གཏན་དང་བོའི་སྙོམས་འཇུག་དག་པ་བ་དེའང་དེར་ཐལ། དེའི་ཕྱིར། འདོད་ན། དེ་ཆོས་ཅན། ཟག་མེད་ཀྱི་བསམ་གཏན་དང་བོའི་དངོས་གཞི་ཡིན་པར་ཐལ། དེའི་ཕྱིར། འདོད་ན། དེ་ཆོས་ཅན།ཟག་མེད་ས་དགུ་གང་རུང་དུ་གནས་པར་ཐལ། ཟག་མེད་ཀྱི་བསམ་གཏན་དང་བོའི་དངོས་གཞི་ཡིན་པའི་ཕྱིར། འདོད་མི་ནུས་ཏེ། སྙོམས་འཇུག་དག་པ་བ་བཤད་པ་དེའི་ཕྱིར། ཁྱབ་སྟེ། དག་པ་བ་ལ་ཟག་བཅས་སུ་ངོས་བཟུང་བ་ཡིན་པར་འདྲ་སྟེ། མངོན་པའི་རྒྱན་ལས། ཟག་བཅས་འཇིག་རྟེན་པའི་སྙོམས་འཇུག་དགེ་བ་ནི་མ་ཆགས་པ་ལ་སོགས་པ་དང་མཚུངས་པར་ལྡན་པས་དག་པ་བ་ཞེས་་་བྱའོ། །ཞེས་དང་། བསམ་གཟུགས་ཆེན་མོ་ལས། སྙོམས་འཇུག་དག་པ་བའི་དོན་བླ་མ་གོང་མའི་གསུངས་ལས་རྟོག་པའི་ཞེན་རིག་བཞག་པ་ལྟར་ཕལ་ཆེར་་་་་ཁས་ལེན་དགོས་པར་སྣང་སྟེ། ཞེས་སོགས་དང་། རིགས་པས་བརྟག་ནའང་དེར་་ 675 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བ།ཚོ།།དེགསལ་བས་སྤྲོ་སླ་བའི་ཡུལ་ཡིན་ཟེར་མཁན་མང་ངོ་། །གོང་དུ་དཔྱད་པའི་རོ་མྱང་ལྡན་གྱི་དོན། རོ་མྱང་མཚུངས་ལྡན་སྲེད་བཅས་སོ། །ཞེས་པ་ལ་ཁ་ཆེ་བྱེ་སྨྲས་སྙོམས་འཇུག་ཉོན་མོངས་ཅན་ལ་དེ་ལྟར་དགོས་པའི་དོན་ཟེར་རམ། ཡང་ན། དེ་ལྟར་ན་མཆིམས་ཆེན་པོའི་ཚིག་ཟིན་ལ་སྤྱིར་གྱི་སྙོམས་འཇུག་བརྒྱད་ཀ་ལ་སྦྱར་བས་དེའི་ཚིག་ཟིན་གཞན་དུ་དྲངས་དགོས་ན་སྙོམས་འཇུག་དང་བོ་བདུན་་་རྫས་གསུམ་རེ་དང་བརྒྱད་པ་ལ་རྫས་གཉིས་རེ་བསྟན་པས་སྐབས་དོན་ལོག་པར་་འགྱུར་རོ་ཟེར་བའི་རིགས་པའི་ཕུལ་འདྲ་བ་ཞིག་སྣང་ཟེར་རོ། །ཡང་ན། སྡོམ་གྱི་དེ་སྲིད་རྩེ་ལ་ཟག་མེད་སྙོམས་འཇུག་ངོས་འཛིན་ན་ཟག་མེད་ས་དགུ་མ་ངེས་་་་་་་པར་ཐལ། ཟག་མེད་ས་བཅུ་དོན་ལ་ཐོབ་པའི་ཕྱིར། ཞེས་བྱེ་སྨྲ་ལ་རྩོད་ཚེ་ལན་དངོས་གཞི་ཟག་མེད་མིན་ཟེར་རམ། ཁ་ཅིག་དངོས་གཞི་ཟག་མེད་དང་ཟག་མེད་དངོས་གཞི་ལ་ཁྱད་ཁྱོད་ཀྱིས་འབྱེད་དམ་ཟེར་བ་ན། དེའང་དེས་འདོད་པ་འདྲ་བར་སྣང་ངོ་ཟེར་ན། འོ་ན། ཟག་མེད་ཀྱི་བློ་ཟག་མེད་མ་ཡིན་པར་ཐལ།དེའི་ཕྱིར། འདོད་ན། རིགས་པའི་སྒོ་ཙམ་ཞིག་གི་ཐ་སྙད་མང་བར་སེམས་སོ་ཞེས་འཕེན་མཁན་མང་ཞིང་རྣམ་པ་ཀུན་ཏུ་མཚུངས་མི་མཚུངས་དཔྱད་པར་་་་་་་མཛོད།ཁ་ཅིག ཟག་མེད་སྙོམས་འཇུག་ལ་བསམ་གཟུགས་ཀྱི་ཟག་མེད་བརྒྱད་ཡོད་པར་འདྲ་སྟེ། སྲིད་རྩེའི་སྙོམས་འཇུག་ལ་ཟག་མེད་ཡོད་པ་གང་ཞིག དང་བོ་བདུན་ལ་ཡོད་པའི་ཕྱིར། དང་བོ་མ་གྲུབ་སྙམ་ན། དེ་གྲུབ་པར་ཐལ། སྡོམ་ཚིག་ལས། སྲིད་རྩེ་བདེན་པའི་རྣམ་ཅན་འདིས་ཀྱང་འགྲུབ། །ཅེས་པས་འགྲུབ་ཚུལ་ལས་སོ་ཞེ་ན། དེ་ཡང་ངེས་ཏེ། ལམ་སུན་འབྱིན་པའི་ལམ་གསུམ་གྱི་སེམས་རྟེན་ལ་སྲིད་རྩེའི་དངོས་གཞི་ཡོད་པའི་ཕྱིར། དེར་ཐལ། ཉེར་བསྡོགས་ཐ་མ་བདུན་མ་གཏོགས་པ་སྲིད་རྩེའི་དངོས་གཞི་དང་བཅས་ཏེ་ཡོང་བའི་ཕྱིར། དེར་་ 676་

མཛོད་གནས་བརྒྱད་པ།ཐལ། རྩ་བར། ཉེར་བསྡོགས་བདུན་ནི་མ་གཏོགས་སོ། །ཞེས་གསལ་ཁ་ཆེ་བར་སྣང་བས་སྲིད་རྩེའི་དེ་ལ་ཟག་མེད་ཡོད་པར་ཁས་བླངས་པར་བྱའོ་ཞེ་ན། ཁོ་ན་རེ། དེས་ན་སྲིད་རྩེའི་དངོས་གཞིས་སེམས་བརྟེན་བྱས་པའི་ཟག་མེད་གཅིག་ཡོད་པར་འདོད་དམ་སྙམ་མོ་ཟེར་ན། དེའང་བྱེ་སྨྲ་འདི་བས་ཁས་ལེན་པར་མི་བྱ་སྟེ། མངོན་པའི་རྒྱན་ལས། འདུ་ཤེས་དམན་ཞིང་རྒྱུ་བ་མི་གསལ་བས་དེ་ལ་འཕགས་པའི་ལམ་མི་རྟེན་པས་ཟག་མེད་ནི་མ་ཡིན་ནོ། །ཞེས་པས་གོ་བར་བྱས་ལ། གཞུང་གཞན་དུ་དེ་བས་ཀྱང་གསལ་ཁ་མང་ངོ་། །ཉམས་པ་ཆ་མཐུན་ཡིན་ན་རང་གི་མཇུག་གམ་དེ་མ་ཐག་ཏུ་རང་སའི་་་་་ཉོན་མོངས་སྐྱེ་བ་དང་རྗེས་སུ་མཐུན་པས་ཁྱབ་པའི་ཕྱིར། འདོད་ན། དེ་ལ་འོག་སའི་ཉོན་མོངས་སྐྱེ་བ་ལ་རྗེས་སུ་མཐུན་པ་མེད་པར་ཐལ། དེའི་ཕྱིར། འདོད་ན།དེ་མི་འཐད་པར་ཐལ། རང་གི་འོག་སའི་ཉོན་མོངས་སྐྱེ་བ་ལ་རྗེས་སུ་མཐུན་པ་ཡོད་པའི་ཕྱིར། མ་གྲུབ་ན། དེར་ཐལ། རང་གི་མཇུག་ཐོགས་སུ་འོག་སའི་ཉོན་མོངས་མངོན་དུ་གྱུར་སྟོབས་ཀྱིས་ཉམས་པ་ཡོད་པའི་ཕྱིར། དེར་ཐལ། དེའི་མཇུག་ཐོགས་སུ་འོག་སའི་ཉོན་མོངས་འབྱུང་བ་ཡོད་པའི་ཕྱིར། མ་གྲུབ་ན།དེར་ཐལ། སྙོམས་འཇུག་དག་པ་བའི་མཇུག་ཐོགས་སུ་འོག་སའི་ཉོན་མོངས་འབྱུང་བ་ཡོད་པའིཕྱིར། དེར་ཐལ། སྙོམས་འཇུག་ཉོན་མོངས་ཅན་གྱི་འཆི་སེམས་བྱས་པས་འོག་སའི་ཉོན་མོངས་སྐྱེ་བ་ཡིན་པའི་ཕྱིར། དེར་ཐལ། རྩ་བར།ཉོན་མོངས་ཅན་ལས་གོང་མ་མིན། །ཞེས་དང་། ཡིག་ཆར། སྙོམས་འཇུག་ཉོན་མོངས་ཅན་གྱིས་འཆི་སེམས་བྱས་པས་རང་ས་དང་འོག་སར་སྐྱེ་ཡི་གོང་སར་མི་་་་སྐྱེ་སྟེ། ཞེས་སོ་ཞེ་ན། ཁ་ཅིག སྤྱིར་སྙོམས་འཇུག་ཉོན་མོངས་ཅན་གྱི་མཇུག་ཐོགས་སུ་དེ་ལྟར་སྐྱེ་ཡང་ཉམས་པ་ཆ་མཐུན་དང་ཆ་མཐུན་ལྷག་མ་གསུམ་གྱི་དེ་་་བཞིན་དུ་མི་སྐྱེ་བ་ཡིན་ནམ་སྙམ་མོ་ཟེར་ན། དེའང་འཐད་པར་དཀའ་སྟེ། དེའི་་ 677 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས་།ཝམཇུག་ཐོགས་སུ་དེ་ལྟར་མི་སྐྱེ་ན་སྙོམས་འཇུག་ཉོན་མོངས་ཅན་གྱི་མཇུག་ཐོགས་་སུ་སྐྱེ་ཚུལ་གང་ནས་ཀྱང་ཡོང་དོན་མེད་པར་གསལ་ལོ་ཟེར། ཁོ་ན་རེ། དེ་ལྟར་ཡིན་ན་ཉམས་པ་ཆ་མཐུན་གྱི་དོན་མེད་པར་འགྱུར་ཏེ། སྤྱིར་ཡིག་ཆར་གསུངས་པ་ལྟར་མི་འཐད་པར་འདྲ་བའི་ཕྱིར་ཟེར་ན། དེ་ནི་མ་གྲུབ་སྟེ། མཐའ་དཔྱོད་ལས། དེ་བཞིའི་ངོ་བོ་སོ་སོར་ཡོད་དེ། རང་གི་མཇུག་གམ་དེ་མ་ཐག་ཏུ་རང་སའི་ཉོན་མོངས་སྐྱེ་བ་དང་རྗེས་སུ་མཐུན་པ་དེ་དང་བོ་དང་། ཞེས་གསུངས་བར་བྱུང་། ཁ་ཅིག ཉམས་པ་ཆ་མཐུན་ཡིན་ན་རང་ས་དང་འོག་སའི་ཉོན་མོངས་སྐྱེ་བ་ལ་རྗེས་མཐུན་པས་ཁྱབ་པའི་ཕྱིར་ཞེ་ན། དེའང་མི་རིགས་ཏེ།གནས་པ་ཆ་མཐུན་བསྐྱེད་ངེས་ཀྱི་ཉམས་པ་ཆ་མཐུན་ལས་མ་གྲུབ་པའི་ཕྱིར་ཟེར།ཁ་ཅིག རང་སྐད་ཅིག་གཉིས་པ་མངོན་དུ་འགྱུར་ངེས་ཀྱི་སེམས་ཡིན་ན་ཁྱོད་ཀྱི་མཇུག་ཐོགས་སུ་རིགས་མི་འདྲ་བ་མི་སྐྱེ་བས་ཁྱབ་པར་ཐལ། དམ་བཅའ་དེའི་ཕྱིར། འདོད་ན། སྐྱེས་སྦྱོར་གྱི་དགེ་བ་ཕལ་ཆེར་གྱི་མཇུག་ཐོགས་སུ་སྒྲིབ་ལུང་མ་བསྟན་མི་འོང་བར་ཐལ། དེའི་ཕྱིར། དེ་མིན་སེམས་གཞན་གྱིས་དཔྱད་ཚུལ་མང་ངོ་། །ཉམས་པ་ཆ་མཐུན་ལ་འོག་སའི་ཉོན་མོངས་ཀྱི་མཇུག་ཐོགས་སུ་སྐྱེ་བ་མེད་པ་ནི་སྙོམས་འཇུག་ཉོན་མོངས་ཅན་གྱི་མཇུག་ཐོགས་སུ་སྐྱེ་བ་མེད་པ་ལ་དགོངས་པ་ཡིན་ནམ་སྙམ་པ་ལ། སྤྱིར་དེའི་མཇུག་ཏུ་འོག་སའི་ཉོན་མོངས་སྐྱེ་བ་གཞུང་དོན་ཡིན་སྙམ་སྟེ། བསམ་གཟུགས་ཡིག་ཆར། རང་གི་མཇུག་ཐོགས་སུ་སྙོམས་འཇུག་ཉོན་མོངས་ཅན་སྐྱེ་བའི་ཉམས་པ་ཆ་མཐུན་གཅིག་དང་། རང་ཉིད་རྫོགས་པ་དང་གོང་སའི་སྙོམས་འཇུག་ཟད་ནས་འོག་སའི་ཉོན་མོངས་སྐྱེ་བའི་་་་་་ཉམས་པ་ཆ་མཐུན་གཅིག་ཀྱང་ཡོད་པའི་ཕྱིར་ཏེ། མཚན་ཉིད་དེ་ཡང་མཛོད་ལས། དེ་ནི་གོ་རིམ་བཞིན། ཉོན་མོངས་སྐྱེ་དང་། ཞེས་དང་། གཞན་ཡང་།གཞུང་དུ་མར་གསུངས་ཚུལ་དེ་ལྟར་སྣང་ངོ་། །་ 678 ་

མཛོད་གནས་བརྒྱད་པ།འདོད་གཟུགས་ཀྱི་རྟེན་ལ་ཟག་མེད་ས་དགུས་སེམས་བརྟེན་བྱས་པ་ཡོད་པའི་ཕྱིར། མ་གྲུབ་ན། དེར་ཐལ། གཟུགས་ཀྱི་ཟག་མེད་ཀྱི་དངོས་གཞི་རྟེན་པ་ཡོད་པ་གང་ཞིག གཟུགས་མེད་ཀྱི་དེའང་རྟེན་པ་ཡོད་པའི་ཕྱིར་ན། རྟགས་ཕྱི་མ་མ་གྲུབ་པོ་ཞེ་ན། དཔྱོད་ལྡན་ལ་ལས། དེར་ཐལ། འདོད་ཁམས་སུ་ནམ་མཁའ་མཐའ་ཡས་དངོས་གཞི་ཟག་མེད་སྐྱེ་བ་དང་རྟེན་པ་ཡོད་པའི་ཕྱིར་ཏེ།ཐོད་རྒལ་གྱི་སྙོམས་འཇུག་ཟག་མེད་བརྒྱད་ལ་བརྟེན་པ་ཡོད་པའི་ཕྱིར། དེར་ཐལ། ཐོད་རྒལ་སྙོམས་འཇུག་ལ་རིང་སྦྱོར་དང་ཉེ་སྦྱོར་དུ་མ་ཡོད་པས་རིགས་པའི་ཕྱིར། དེར་ཐལ། རྩ་བར། ས་བརྒྱད་རྣམ་གཉིས་འབྲལ་པ་དང་། །གཅིག་རྒལ་སོང་ཞིང་འོངས་ནས་ནི། །རིགས་མི་མཐུན་པ་གསུམ་པར་འགྲོ། །ཐོད་རྒལ་གྱི་ནི་སྙོམས་འཇུག་ཡིན། །ཞེས་དང་། མཐའ་དཔྱོད་ལས། འདིར་ཐོད་རྒལ་གྱི་སྙོམས་འཇུག་ལ་སྦྱོར་བ། དངོས་གཞི་སྒྲ་བཤད། རྟེན་གཞི། དང་བོ་ལ་རིང་སྦྱོར་ཉེ་སྦྱོར་གཉིས་ལས། རིང་སྦྱོར་ཡོད་དེ་བསམ་གཏན་གཟུགས་མེད་ཀྱི་སྙོམས་འཇུག་གི་ས་བརྒྱད་ལ་ཟག་བཅས་ཟག་མེད་རྣམ་པ་གཉིས་ཀྱི་སྒོས་འབྲལ་་བ་སྟེ་གོ་རིམ་མམ་ལུགས་མཐུན་དུ་ཡར་ཟག་བཅས་བརྒྱད་ལ་སོང་ཞིང་ལུགས་མི་མཐུན་དུ་མར་ཟག་བཅས་བརྒྱད་ལ་འོང་བའི་ཟག་བཅས་རིང་སྦྱོར་དང་། དེ་བཞིན་དུ་ཡར་ཟག་མེད་སྲིད་རྩེ་མ་གཏོགས་པའི་ས་བདུན་ལ་ལུགས་མཐུན་ཡར་་སོང་དང་ལུགས་མི་མཐུན་མར་འོང་ལ་ཟག་མེད་རིང་སྦྱོར་ཡིན་པའི་ཕྱིར། རྩ་བར། ས་བརྒྱད་རྣམ་གཉིས་འབྲལ་བ་དང་། །ཞེས་དང་། རང་འགྲེལ་ལས།ཟག་པ་དང་བཅས་པའི་ས་བརྒྱད་དང་ཟག་པ་མེད་པའི་ས་བདུན་སྙོམས་པར་་་་་འཇུག་པའི་སྒོས་བྱང་བར་བྱས་ནས། ཞེས་གསུངས་པའི་ཕྱིར། ཞེས་སོགས་གསུངས་པ་དེའོ། །གཞན་ཡང་ཉེ་སྦྱོར་ནི། ཡིག་ཆར། ཉེ་སྦྱོར་ཡོད་དེ། རིང་སྦྱོར་ལ་བྱང་བའི་རྗེས་སུ་བསམ་གཏན་དང་བོ་ཟག་བཅས་ལ་སྙོམས་པར་ཞུགས་་་ 679 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ནས་བསམ་གཏན་གཉིས་པ་གཅིག་བུ་རྒལ་བ་སྟེ་བོར་ནས་ཟག་བཅས་ཀྱི་བསམ་་གཏན་གསུམ་པར་འཇུག དེ་ནས་བསམ་གཏན་བཞི་བ་གཅིག་བུ་རྒལ་བའམ་བོར་ནས་ཟག་བཅས་ཀྱི་ནམ་མཁའ་མཐའ་ཡས་ལ་འཇུག དེ་ནས་རྣམ་ཤེས་མཐའ་ཡས་ལས་གཅིག་བུ་རྒལ་ནས་ཟག་བཅས་ཅི་ཡང་མེད་ལ་འཇུག་ཅིང་དེ་་་་་བཞིན་དུ་ལུགས་མི་མཐུན་པར་འཇུག་པ་ཟག་བཅས་ཉེ་སྦྱོར་དང་། ཟག་མེད་ཀྱི་བསམ་གཏན་དང་བོ་ནས་གཅིག་རྒལ་ཏེ་ཟག་མེད་བསམ་གཏན་གསུམ་པ་དེ་་་་་་ནས་གཅིག་རྒལ་ཏེ་ཟག་མེད་ནམ་མཁའ་མཐའ་ཡས་ཀྱི་ཏིང་ངེ་འཛིན་དང་། དེ་ནས་གཅིག་རྒལ་ཏེ་ཟག་མེད་ཅི་ཡང་མེད་པའི་ཏིང་ངེ་འཛིན་ལ་འཇུག་ཅིང་།ལུགས་མི་མཐུན་པར་ཡང་དེ་ལྟར་འཇུག་པ་ཟག་མེད་ཉེ་སྦྱོར་ཡིན་པའི་ཕྱིར།ཞེས་གསུངས་པ་དང་། མངོན་དུ་བྱེད་པའི་རྟེན། ཡིག་ཆར། དེ་དང་བོར་མངོན་དུ་བྱེད་པའི་རྟེན། གླིང་གསུམ་གང་རུང་གི་རྟེན་དང་དགྲ་བཅོམ་མི་གཡོ་བའི་ཆོས་ཅན་ཁོ་ནས་མངོན་དུ་བྱེད་དོ། །ཞེས་གསུངས་པ་སོགས་ལ་བརྟག་ན་འདོད་རྟེན་ལ་ནམ་མཁའ་མཐའ་ཡས་ཀྱི་དངོས་གཞི་ཟག་མེད་སེམས་བརྟེན་་་་་་་བྱས་པ་ཡོད་པར་གསལ་བས་སོ་ཞེས་མཁས་པ་དག་གིས་བཤད་པ་ལ། གལ་ཏེ་དེ་ལྟར་ན་བསམ་གཏན་དང་གཟུགས་མེད་པའི་སྙོམས་འཇུག་རང་སར་རྟེན་་་་་་་དགོས་པར་གསུངས་པ་དོན་མེད་པར་འགྱུར་ཏེ། འདོད་རྟེན་ལ་གཟུགས་མེད་པའི་དངོས་གཞི་ཟག་མེད་རྟེན་པ་ཡོད་པར་དེའི་ཕྱིར། འདོད་མི་ནུས་ཏེ།མཛོད་རྩ་བར། བསམ་གཏན་གཟུགས་མེད་རང་དང་ནི། །འོག་སའི་རྟེན་ཅན་འོག་དགོས་མེད། །སྲིད་རྩེར་འཕགས་པས་ཅི་ཡང་མེད། །མངོན་སུམ་བྱས་ནས་ཟག་པ་ཟད། །ཅེས་གསུངས་པ་དང་། དེ་མིན་ཆོས་གྲྭའི་རྩོད་གླེང་སྐབས་འོག་ས་འདོད་གཟུགས་སུ་གཟུགས་མེད་ཟག་མེད་སྙོམས་འཇུག་རྟེན་པ་མེད་པར་ཐམས་ཅད་ཕྱོགས་མཐུན་པར་གྲགས་ཆེའོ། །་ 680 ་

མཛོད་གནས་བརྒྱད་པ།ཁ་ཅིག འདོད་པ་བའི་རྒྱུད་ན་གཟུགས་མེད་ཀྱི་སྟོམས་འཇུག་ཟག་མེད་པ་ནི་མི་འཐད་པར་སྙམ་སྟེ། འདོད་པ་ནས་བསམ་གཏན་བཞི་བའི་ཉོན་མོངས་ཟག་མེད་ཀྱིས་སྤོང་ན་དེའི་དྲངས་པའི་རྣམ་གྲོལ་ལམ་ནམ་མཁའ་མཐའ་ཡས་ཀྱི་་ཟག་མེད་རྣམ་གྲོལ་ལམ་དུ་སྐྱེ་བའི་ཕྱིར། དེར་ཐལ། མཛོད་ལས། གོང་མའི་ཉེར་བསྡོགས་ལས་མིན་འཕགས། །བརྒྱད་ཀྱིས་རང་གོང་ས་ལས་རྒྱལ། །ཞེས་གསལ་བར་བྱས་པ་དང་། ཡང་དེ་ཉིད་ལས། མི་གཡོ་འཐོབ་དང་སྤེལ་སྒོམ་པའི།།བར་ཆད་མེད་པའི་ལམ་དག་དང་། །གོང་མའི་གྲོལ་བའི་ལམ་བརྒྱད་ལ། །ཞེས་སོགས་ཀྱིས་འོག་ས་ལས་གྲོལ་བའི་རྣམ་གྲོལ་ལམ་ཡིན་ན་གོང་སའི་རྣམ་གྲོལ་ལམ་ཐོབ་པས་ཁྱབ་པར་མཛད་དམ་སྙམ་མོ། །ཁོ་ན་རེ། དེས་ན་འདོད་པའི་རྟེན་ལ་གོང་མ་གཟུགས་མེད་ཀྱི་དངོས་གཞི་ཟག་མེད་རྣམ་གྲོལ་ལམ་ཡོད་པར་ཁས་ལེན་་དགོས་པར་ཐལ་ལོ་སྙམ་ན་ཆེན་པོ་དག་གི་དགོངས་པ་གཅིག་ཏུ་བཀྲལ་དགོས་་་་་སམ་སྙམ་མོ། །ཁ་ཅིག བསམ་གཏན་བཞི་གར་དགའ་བ་ཡོད་པར་འདྲ་སྙམ་སྟེ།གསུམ་པ་ལ་དགའ་བ་ཡོད་པར་གསལ་བའི་ཕྱིར། དེར་ཐལ། བསམ་གཟུགས་ཆེན་མོ་ལས། གཞན་ཡང་ཉན་ས་ལས། དགའ་བར་འགྱུར་བ་དང་མཐུན་པའི་གནས་ནི་རྣམ་པ་གསུམ་སྟེ། དཀོན་མཆོག་རྣམས་དང་། ཞེས་པ་ནས། སྐབས་འདིའི་དགའ་བ་དེ་ལྟར་བསྒོམ་པ་གཅིག་མེད་པའི་ཕྱིར། ཞེས་དང་། བསམ་གཟུགས་འབྲིང་ལས། ཁོ་ན་རེ། བསམ་གཏན་བཞི་བའི་དངོས་གཞི་སྙོམས་འཇུག་ལ་དགའ་བ་ཡོད་པར་ཐལ། དེར་གྱུར་བའི་འགོག་ལམ་ལ་དམིགས་པའི་དད་པ་ཡོད་པའི་ཕྱིར་ན་ཁོ་བོ་འདོད་དོ། །ཞེས་གསུངས་པའི་ཕྱིར། ཁོ་ན་རེ།བཞི་བ་སོགས་ལ་དགའ་བ་འཇོག་ཚུལ་ཞིག་ཡོད་ཀྱང་བསམ་གཏན་གྱི་ཡན་ལག་་གི་དགའ་བ་མེད་པར་འདྲ་སྟེ། དགའ་བ་བསམ་གཏན་གཉིས་ན་ཡོད། །ཅེས་་ 681 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་དང་བོ་གཉིས་མ་གཏོགས་པ་མེད་པར་བསྟན་པས་རིག་པའི་ཕྱིར། སྤྱིར་དགའ་བ་བསམ་གཏན་བཞི་གང་ལ་ཡོད་པ་གོང་མ་དང་མཐུན་པར་འདྲ་སྟེ། དགའ་དད་ལ་མུ་བཞི་ཡོད་ཚུལ་ལས་སོ །བསམ་གཏན་གཟུགས་མེད་རང་དང་ནི། །ཞེས་སོགས་ཀྱིས་དོན་ལ་ཁ་ཅིག བསམ་གཏན་དང་གཟུགས་མེད་ཀྱི་སྙོམས་འཇུག་དེ་རྣམས་ཀྱི་རྟེན་ནི་རང་ས་ཁོ་ནར་བཤད་ལ་གོང་འོག་གི་རྟེན་དུ་མི་སྲིད་པའི་ཕྱིར་ཟེར་བ་ལ། གཞན་མཁས་པ་འགའ་རེས། དེ་ཙམ་གྱིས་མི་འཐད་པར་སེམས་ཏེ། འོག་སའི་རྟེན་ལ་གོང་སའི་སྙོམས་འཇུག་སྐྱེ་བ་དང་རྟེན་པ་ཡོད་པའི་ཕྱིར། དེར་ཐལ། བསམ་གཏན་ས་དྲུག་གི་སྙོམས་འཇུག་འདོད་པར་མངོན་དུ་བྱས་པ་ཆེས་སླ་བར་སོང་བ་ཡིན་པའི་ཕྱིར། གོང་སྨོས་བཞིན་ཐོད་རྒལ་གྱི་སྙོམས་འཇུག་ཟག་མེད་བཤད་ཟིན་པ་ལྟར་འདོད་རྟེན་ལ་ཟག་མེད་ས་དྲུག་ཡོད་པས་སོ། །ཁོ་ན་རེ། བསམ་གཏན་གཟུགས་མེད་རང་དང་ནི། །ཞེས་པའི་དོན་ཅུང་ཟད་ཙམ་དུ་འགྲེལ་ཚུལ་མེད་པར་ཐལ། དེའི་ཚིག་ཟིན་ལྟར་དོན་ལའང་འགྲོ་དགོས་པར་འདི་བས་ལྷག་པར་འདོད་དགོས་པའི་ཕྱིར་ཏེ། གཞུང་འདིའི་དངོས་ཟིན་གྱི་གདུལ་བྱ་དང་དོན་ཐོབ་ཀྱི་གདུལ་བྱ་ཟེར་ཚུལ་གང་ནས་མི་འོངས་པའི་ཕྱིར། ཁོ་ན་རེ། དེ་ནི་མགྲིན་པ་བཏེག་སྟེ་སྨྲ་བ་ནི་མངོན་པའི་གཞུང་ལ་དཔྱད་པ་ཆེར་མ་ཞུགས་པར་་་་འདྲ་སྟེ། གཞུང་དེའི་དོན་མངོན་པའི་རྒྱན་ལས། བསམ་གཏན་དང་བོའི་སྙོམས་འཇུག་དང་བོ་རང་ས་དང་འོག་མ་འདོད་པའི་རྟེན་ལ་མངོན་སུམ་དུ་བྱེད་པས་་་་ས་གཉིས་པ་ཡིན་པའི་བར་དུ་སྦྱོར་རོ། །ཞེས་གསལ་བར་བསྟན་ཏོ་ཟེར། བསམ་གཏན་གོང་མའི་རྟེན་ལ་བསམ་གཏན་འོག་མའི་སྙོམས་འཇུག་མངོན་དུ་བྱེད་པ་་་ནི་མི་སྲིད་པར་ཁོ་ནར་ངེས་ཏེ། འགྲེལ་བ་མངོན་པའི་རྒྱན་ལས། འོ་ན་ཅིའི་ཕྱིར་གོང་དུ་སྐྱེས་པའི་རྟེན་ལ་སྙོམས་འཇུག་འོག་མ་མངོན་སུམ་དུ་མི་བྱེད་ཅེ་ན།་ 682་

མཛོད་གནས་བརྒྱད་པ།འདི་ལྟར་གང་དུ་སྐྱེས་པ་དེ་ལ་རང་ས་ན་མཆོག་ཡོད་པས་འོག་མའི་དམན་པས་་་དགོས་པ་བྱེད་པ་མེད་པའི་ཕྱིར་རོ། །ཞེས་པ་ལ། གོང་ས་གཟུགས་ནས་འོག་སའི་དངོས་གཞི་ཟག་མེད་མངོན་དུ་བྱེད་པ་ཡོད་མེད་བགྲོ་གླེང་གཏོང་མཁན་ཡོད་དོ།།ཁ་ཅིག་གིས། སྤེལ་སྒོམ་ལ་གཅིག་ཡན་ཆད་བརྒལ་ནས་ལུགས་མཐུན་དུ་སྒོམ་པ་ཡོད་ཟེར་ན། འོ་ན་བསམ་གཏན་དང་བོ་ནས་བརྒལ་ཏེ་བཞི་བར་སྙོམས་པར་འཇུག་པ་ཡོད་པར་ཐལ། དམ་བཅའ་དེའི་ཕྱིར། འདོད་མི་ནུས་ཏེ། རྩ་བར། ལྟག་འོག་གསུམ་པའི་བར་དགེ་བ། །སྐྱེའོ་དག་པ་ལས་དེ་བཞིན། །ཞེས་དང་། རང་འགྲེལ་ལས། ཤིན་ཏུ་རིང་བའི་ཕྱིར་བཞི་བ་ལ་ནི་སྙོམས་པར་མི་འཇུག་གོ། ཞེས་གསལ་བར་མཛད་དོ། །ཁོ་ན་རེ། སྔར་སྤྲོས་པ་ལྟར་སྟོན་པ་དང་བསེ་རུ་ལྟ་བུའི་རང་རྒྱལ་དག་གིས་འདོད་སེམས་ཚོགས་ལམ་གྱི་མཇུག་ཐོགས་སུ་་བསམ་གཏན་མཐའ་ཡོང་པར་འདྲ་བས་འདི་དག་དཔྱད་བྱ་ཆེ།ཁ་ཅིག ཉེར་བསྡོགས་ཀྱི་ཚོར་བ་ལ་བདེ་བ་ཡོད་དམ་ཞེ་ན། ཤིན་ཏུ་མི་རིགས་ཏེ། ཉེར་བསྡོགས་ལ་འོག་ས་ལས་མ་གྲོལ་བས་བདེ་བ་མ་ཐོབ་པའི་ཕྱིར།དེར་ཐལ། བསམ་གཟུགས་ཆེན་མོ་ལས། མཛོད་པས་ཉེར་བསྡོགས་ཀྱི་ཚོར་བ་ལ་བཏང་སྙོམས་ཀྱིས་ཁྱབ་པར་འདོད་ཀྱང་། ཞེས་གསལ་ལོ། །ཁོ་ན་རེ། འོག་ས་འདོད་པ་ལས་གྲོལ་བའི་ཉེར་བསྡོགས་བདེ་བ་ཡོད་ཆོག་པར་ཐལ། ཁྱོད་ཀྱིས་ཉེར་བསྡོགས་ལ་བདེ་བ་མེད་པར་འོག་ས་ལས་མ་གྲོལ་བས་བདེ་བ་མ་བཞག་་་་་་་པར་དེའི་ཕྱིར། ཁ་ཅིག འདོད་པའི་འདོད་ཆགས་དང་བྲལ་བའི་ཉེར་བསྡོགས་འདི་བས་འདོད་པ་མི་སེམས་ཏེ། དེ་ལ་ཅིག་ཆར་བའི་འཕགས་པ་མི་སྲིད་པས་ཤེས་པའི་ཕྱིར་ཟེར་ན། ཁོ་ན་རེ། དེར་མ་ཁྱབ་པ་ཁོ་ན་ཡིན་ཏེ། འདོད་པས་འདོད་ཆགས་དག་ལས་གྲོལ་བའི་ཉེར་བསྡོགས་དུ་མར་འབྱུང་སྟེ། འདོད་ཉོན་སྤངས་ཙམ་གྱི་དངོས་གཞི་མ་ཐོབ་པའི་ཕྱིར་མི་འོང་གི་རྒྱུད་ཀྱི་རྣམ་གྲོལ་ལམ་དེ་་་་ 683 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཉེར་བསྡོགས་ལས་གཞན་གང་གིས་སེམས་བརྟེན་བྱས་པ་མིན་པའི་ཕྱིར། དེར་ཐལ། དེ་འདྲ་བའི་འཕགས་པ་ཡོད་པ་ནི་སློབ་དཔོན་གྱི་འདོད་པ་ངོས་འཛིན་རིགས་པའི་ཕྱིར་ཏེ། རྩ་བར། ཉེར་བསྡོགས་ལས་མཐའི་རྣམ་གྲོལ་ལམ། །ཞེས་དང་། ཡང་ཉེར་བསྡོགས་དངོས་གཞི་གཉིས་གཅིག་ཆར་དུ་ཐོབ་པའི་གང་ཟག་གི་རྒྱུད་ཀྱི་ཉེར་བསྡོགས་དེའང་འདོད་པ་ལས་གྲོལ་བའི་ཉེར་བསྡོགས་ཡིན་པ་་་་་་ཀུན་གྱིས་མཐུན་སྣང་དུ་གྲུབ་པས་དེས་ན་དེ་དག་གི་ཉེར་བསྡོགས་ལ་བདེ་བ་་་་་་་ཡོད་དམ་སྙམ་མོ་ཟེར་ན། གང་བཀོད་པ་ལྟར་ཉེར་བསྡོགས་ལ་བདེ་བ་མེད་པར་འོག་ས་ལས་མ་གྲོལ་བས་ཟེར་ནའང་ཉེར་བསྡོགས་ལ་བདེ་བ་མེད་པས་ཁྱབ་པར་འཛིན་དཀའ་ལ། དེ་ལས་གཞན་ཞིག་རིགས་པ་ཡང་དག་གིས་བསྒྲུབ་ཚུལ་ཡོད་མེད་དཔྱད་དགོས་སོ། །གྲུབ་མཐའ་གོང་མའི་ལུགས་ལ་ཉེར་བསྡོགས་ལ་བདེ་བ་ཡོད་པར་བྱས་་་་པ་ལ། ཁ་ཅིག དེའང་མཐའ་གཅིག་ཏུ་ཐག་གཅོད་པར་མི་བྱ་སྟེ། དེ་ལ་བདེ་བ་མི་འཛིན་པ་གཞུང་ཆེན་མོའི་དགོངས་པ་ཡིན་ནམ་སྙམ་སྟེ། བསམ་གཟུགས་ཡིག་ཆར། ལམ་རིམ་གཉིས་ཀས་ཚོར་བ་སིམ་པའི་རྣམ་ཅན་གྱི་དགའ་བདེ་ནི།སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་འབྲས་བུ་ལ་འབྱུང་ཡང་།བསམ་གཏན་དང་བོའི་ཉེར་བསྡོགས་ཀྱིས་བསྡུས་པའི་ཏིང་ངེ་འཛིན་དང་་་་་་་་་་་མཚུངས་ལྡན་དུ་མི་འབྱུང་བས་འདིར་མ་བགྲང་ངོ་། །ཞེས་སོ་ཟེར་ན། དེའང་ཁྱོད་ཀྱི་དཔྱད་ཚུལ་དེ་འཐད་པར་མི་འཛིན་ཏེ། གོང་མ་དག་གིས་ཉེར་བསྡོགས་ལ་བདེ་བ་འཇོག་པ་མཁས་པས་བརྟག་དཔྱད་བྱས་ནས་ངེས་པར་འཛིན་ཏེ།བསམ་གཟུགས་ཡིག་ཆར། མཛོད་པས་ཉེར་བསྡོགས་ཀྱི་ཚོར་བ་ལ་བཏང་སྙོམས་ཀྱིས་ཁྱབ་པར་འདོད་ཀྱང་། སྐབས་འདིར་ཁས་མི་ལེན་ཏེ། རབ་དབེན་དགའ་སྡུད་སྦྱོར་མཐའ་གསུམ་གྱི་ཚེ་རང་གི་ངོས་སྐལ་གྱི་འདོད་ཉོན་ཅི་རིགས་དང་བྲལ་་ 684 ་

མཛོད་གནས་བརྒྱད་པ།བའི་ཚེ་དགའ་བདེ་འབྱུང་བའི་ཕྱིར། ཞེས་གསུངས་པ་ལྟར་རྒྱ་ཆེ་བར་གནང་ངོ་ཟེར། ཁོ་ན་རེ། བསམ་གཟུགས་ཡིག་ཆར་བཤད་པ་རྣམ་པ་གཉིས་གསུང་བ་འགལ་དོགས་མེད་པར། བསམ་གཟུགས་འབྲིང་ལས། དེས་ན་བསམ་གཟུགས་མཐའ་དཔྱོད་ཆེན་མོར་ཡང་འགལ་དོགས་མེད་དེ། དེར་རང་ལུགས་སྐབས་སུ་གསེར་འཕྲེང་གི་ཚིག་ཟིན་སྒྲ་ཇི་བཞིན་པར་ཁས་ལེན་པར་འདྲ་བ་ཞིག་བཀོད་་་་་ནས། རྩོད་སྤོང་སྐབས་སུ་ལམ་རིམ་གྱི་ལུང་སྔ་མ་དེ་དྲངས་ནས་དེ་ཀ་མ་ལ་ཤཱི་ལའི་སྒོམ་རིམ་དང་མཐུན་ཞིང་དཔྱད་གསུངས་པ་འདི་ཁོ་ན་དགོངས་པ་ཡིན་་་་་་ནམ་སྙམ་མོ། །ཉན་ས་ལས། དེ་ལ་རབ་ཏུ་དབེན་པའི། ཞེས་པ་ནས། ཞེས་གསུངས་པ་ཡང་། དེའི་ཚེ་དགའ་དད་དང་ལུས་སེམས་ཤིན་སྦྱངས་ཀྱི་བདེ་བས་ལུས་ཚིམ་པར་བྱེད་པ་ལ་དགོངས་པ་བླངས་ན་ལམ་རིམ་དང་མཐུན་སྙམ་སྟེ།ཞེས་གསུངས་པ་འགལ་སྤངས་བྱས་པས་སོ་ཞེ་ན། ཁོ་ན་རེ། དེ་ལམ་རིམ་དང་མཐུན་ཚུལ་ནི་དགའ་དད་དང་ལུས་སེམས་ཤིན་སྦྱངས་ཀྱི་བདེ་བས་ལུས་ཚིམ་་་་་་པར་བྱེད་པ་ལ་དགོངས་པ་ཡིན་པ་ནི་དཔྱད་དགོས་ཏེ། དེ་ལམ་རིམ་དང་མཐུན་ཚུལ་དེ་ཉིད་ལས། འདིར་ལམ་རིམ་གྱི་ཚིག་ཟིན་ཇི་ལྟ་བ་བཞིན་བཤད་ན་བློ་གསར་རྣམས་ལམ་རིམ་གྱི་ཞི་ལྷག་འཕྲིག་ཆུང་བའི་ཆེད་དུ་ཡིན་པས། ཞེས་པ་ནས། དཔྱད་ཚུལ་གྱི་སྒོ་བསྟན་པ་ཡིན་ནོ། །ཞེས་པ་ལ་གཞུང་དེའི་བཤད་ཚུལ་གཉིས་ཀྱིས་ལམ་རིམ་གྱི་དགོངས་པ་མི་འདྲ་བ་གཉིས་གསུངས་པས་དགོངས་པ་་་དེ་གཉིས་ཕྱོགས་ཙམ་ཡང་མི་འདྲ་བས་དཔྱད་དགོས་ཟེར་རོ །ཐོད་རྒལ་གྱི་སྙོམས་འཇུག་ཡིན་ན་རིགས་མི་མཐུན་པར་གསུམ་པར་འགྲོ་བས་ཁྱབ་པའི་ཕྱིར། མ་གྲུབ་ན། དེར་ཐལ། རྩ་བར།གཅིག་རྒལ་སོང་ཞིང་འོངས་ནས་ནི། །རིགས་མི་མཐུན་པ་གསུམ་པར་འགྲོ། །ཐོད་རྒལ་གྱི་ནི་སྙོམས་འཇུག་ཡིན། །ཞེས་གསུངས་པའི་ཕྱིར། འོ་ན་ཐོད་་ 685 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྒལ་གྱི་སྙོམས་འཇུག་ཟག་བཅས་དང་བོ་ཆོས་ཅན། གཅིག་རྒལ་ཏེ་སོང་ནས་རིས་མི་མཐུན་པར་གསུམ་པར་སོང་བ་ཡིན་པར་ཐལ། ཐོད་རྒལ་གྱི་སྙོམས་འཇུག་ཡིན་པའི་ཕྱིར། ཁྱབ་སྟེ། རྩ་བ་ལས་སོ། །འདོད་ན། དེ་འདྲའི་བསམ་གཏན་དང་བོ་ལ་སྙོམས་པར་ཞུགས་མ་ཐག་པའི་རྒྱུད་ཀྱི་བསམ་གཏན་དང་བོའི་་སྙོམས་འཇུག་ཆོས་ཅན། བསམ་གཟུགས་བརྒྱད་གང་རུང་བོར་བའི་སྙོམས་འཇུག་ཡིན་པར་ཐལ། ཁྱོད་ཐོད་རྒལ་གྱི་སྙོམས་འཇུག་ཡིན་པའི་ཕྱིར། འདོད་ན།དེ་མི་འཐད་པར་ཐལ། དེས་གང་ཡང་མ་བོར་བའི་ཕྱིར། མ་གྲུབ་ན། དེ་འདྲའི་བསམ་གཏན་དང་བོའི་ཟག་བཅས་ལ་སྙོམས་པར་ཞུགས་མ་ཐག་པ་དེ་ཆོས་ཅན།བསམ་གཏན་གསུམ་པ་ལ་སྙོམས་པར་ཞུགས་མ་ཐག་པ་དེ་ཡིན་པར་ཐལ། དེས་བསམ་གཟུགས་བརྒྱད་ཀྱི་དེ་གང་རུང་བོར་ཚུལ་ཡོད་པའི་ཕྱིར་ཟེར། གཞན་དག་གིས། དེ་འདྲའི་བསམ་གཏན་དང་བོའི་སྙོམས་འཇུག་ཟག་བཅས་དེ་ཐོད་རྒལ་གྱི་སྙོམས་འཇུག་མིན་ཟེར་ན། དེའང་དཀའ་སྟེ། རྟོགས་ལྡན་ལ་ལས་གལ་ཏེ་དེ་མིན་ན། འོ་ན་དེ་འདྲའི་ཡར་སོང་ལུགས་མཐུན་གྱི་ཟག་བཅས་བསམ་གཏན་གསུམ་པའི་སྙོམས་འཇུག་ཆོས་ཅན། ཐོད་རྒལ་གྱི་སྙོམས་འཇུག་མ་ཡིན་པར་ཐལ། དེའི་ཐོད་རྒལ་སྙོམས་འཇུག་གི་རྒལ་གཞི་མ་གྲུབ་པའི་ཕྱིར། དེར་ཐལ། དེའི་དང་བོ་སྙོམས་འཇུག་ཟག་བཅས་དེ་དེའི་རྒལ་གཞི་མ་ཡིན་པའི་ཕྱིར།དེར་ཐལ། དེ་ཐོད་རྒལ་གྱི་སྙོམས་འཇུག་མ་ཡིན་པའི་ཕྱིར། རྟགས་ཁས་ཟེར།ཡང་ན། དེ་འདྲའི་ཡར་སོང་གི་བསམ་གཏན་དང་བོའི་སྙོམས་འཇུག་ཟག་བཅས་ཆོས་ཅན། ཐོད་རྒལ་གྱི་སྙོམས་འཇུག་ཡིན་པ་ནི་མཁས་པ་ཆེས་མཆོག་མཆིམས་ཆེན་པོའི་དགོངས་པ་ཡིན་སྟེ། དེ་ཉིད་ལས། དེ་ལྟར་ཟག་བཅས་སམ་ཟག་མེད་རིས་མི་མཐུན་པ་གསུམ་པར་འགྲོ་བ་སྟེ་སྤེལ་མར་སྙོམས་པར་འཇུག་་་་་ནུས་པ་དེའི་ཚེ་ཐོད་རྒལ་གྱི་སྙོམས་འཇུག་དངོས་གཞི་གྲུབ་པ་ཡིན་ནོ། །ཞེས་་ 686 ་

མཛོད་གནས་བརྒྱད་པ།གསུངས་པས་འགྲུབ་ནུས་སོ། །གཞན་ཡང་། དེ་འདྲའི་བསམ་གཏན་དང་བོའི་དངོས་གཞི་སྙོམས་འཇུག་ཟག་བཅས་དེ་ཐོད་རྒལ་གྱི་སྙོམས་འཇུག་ནི་གོར་མ་་་་་་ཆག་སྟེ། དེ་ལ་བརྒྱད་ཡོད་པར་རིགས་པའི་ཕྱིར། དེ་ཉིད་ལས། འོ་ན་ཐོད་རྒལ་གྱི་སྙོམས་འཇུག་ཇི་ལྟར་སྐྱེད་ཅེ་ན། དེ་ལ་བཞི་ལས་དང་བོ་གང་ལ་སྙོམས་པར་འཇུག་པའི་གཞི་ནི། བསམ་གཏན་བཞི་དང་གཟུགས་མེད་བཞི་སྟེ་ཟག་བཅས་ཀྱི་བརྒྱད་དང་ཟག་མེད་ཀྱི་ས་བདུན་ཏེ་དེ་ལྟར་ཟག་བཅས་ཟག་མེད་རྣམ་པ་་་་་་་གཉིས་སོ། །ཞེས་གསལ་ལོ་ཟེར།ཁ་ཅིག ཉེར་བསྡོགས་ལ་བཏགས་པ་དང་ཟག་མེད་ཉོན་མོངས་ཅན་གསུམ་ཡོད་ཅེས་པ་ལ། གཞན་མང་བོ་ན་རེ། དེ་མི་འཐད་པར་ཐལ། དེ་ལ་ཉོན་མོངས་ཅན་ནི་སུས་ཀྱང་མི་འདོད་དོ་ཟེར་བ་ལ། ཁ་ཅིག དེ་ལ་ཉོན་མོངས་ཅན་མེད་པ་ནི་འཐད་པར་མི་སེམས་ཏེ། དེ་ལ་སྙོམས་འཇུག་ཉོན་མོངས་ཅན་ཡོད་ཆོག་པའི་ཕྱིར། མ་གྲུབ་ན། དེར་ཐལ། བསམ་གཏན་དང་བོ་གསུམ་གྱི་ཉེར་བསྡོགས་ལ་སྐྱེ་སེམས་དང་འཆི་སེམས་ཡོད་ཀྱི་དངོས་གཞི་དག་ན་མེད་དེ་ཚོར་བ་བཏང་སྙོམས་མེད་པའི་ཕྱིར། ཞེས་མཆིམས་མཛོད་དུ་མཛད་པ་ལ། ཁ་ཅིག དེ་འདྲའི་ཉེར་བསྡོགས་དེ་ཉེར་བསྡོགས་དངོས་མིན་པ་ལ་བྱེད་ཟེར་ན། དེའང་མིན་པར་ངེས་ཏེ་དེའི་དངོས་གཞི་དག་ན་འཆི་སེམས་དང་སྐྱེ་སེམས་མ་བཞག་་་་་པས་སྟབས་ཀྱིས་དངོས་གཞི་ཟུར་དུ་བཀོལ་བས་ཤེས་པར་བྱའོ་ཟེར། ཁོ་ན་རེ།དེས་ཉེར་བསྡོགས་ལ་སྐྱེ་སེམས་ཤིག་ཐོབ་པར་ཐལ། དེའི་ཕྱིར། འདོད་མི་ནུས་ཏེ། སྐྱེ་བའི་སྲིད་པ་ཉོན་མོངས་ཅན། །ཞེས་གསལ་བར་མཛད་དོ། །གཞི་གྲུབ་ན་གཟུགས་ཀྱི་དངོས་གཞིའི་ཡུལ་ཡིན་པར་རྩ་བ་ལས་གསུངས་པའི་དངོས་གཞི་ཟག་བཅས་གཞི་ཐམས་ཅད་ཡུལ་དུ་བྱེད་པ་ཡིན་ནམ་ཟག་མེད་་ཀྱིས་ཡུལ་དུ་བྱེད་པ་ཡིན་ཞེ་ན་ཅུང་ཞིག་སྤྲོས་པ་ཡོད་དོ། །་ 687 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགསབཤདཀུནབཏུས།་ཝསྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་ལ་བདག་མེད་པའི་རྣམ་ཅན།སྨོན་པ་མེད་པ་སྨོན་པ་མེད་བའི་ཏིང་ངེ་འཛིན་ལ་མི་རྟག་པ་ལས་གཞན་གྱི་རྣམ་་ཅན་ཡོད་ཅེས་བརྗོད་ན། ཁོ་ན་རེ། དང་བོ་ཕལ་ཆེར་ཁས་ལེན་པར་སྙམ་སྟེ།མཆིམས་ཊཱིཀ་ལས། སྟོང་བ་ཉིད་སྟོང་བ་ཉིད་ཅེས་བྱ་བའི་ཏིང་ངེ་འཛིན་དང་།ནས། རིམ་པ་ལྟར་སྟོང་བ་ཉིད་ལ་སོགས་པ་སྔ་མ་གསུམ་ལ་དམིགས་པའི་ཕྱིར།ཞེས་སོ་ཟེར་བ། ཁ་ཅིག སྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་ནི་བདག་མེད་པའི་རྣམ་ཅན་མ་ཡིན་ཏེ། སྡོམ་ལས། དམིགས་པ་བདག་གི་བ་ཕྱིར་བདག་མེད་མིན། །ཞེས་གསུངས་པའི་ཕྱིར། ཡང་ན་མཆིམས་ཊཱིཀ་ལས། དེ་ལྟར་གསུམ་པོ་དེ་དག་ལས་དང་བོ་གཉིས་ནི་རིམ་པ་ལྟར་སྟོང་བ་དང་སྨོན་པ་མེད་པའི་ཏིང་་ངེ་འཛིན་ལ་དམིགས་ནས་དེ་གཉིས་ལ་བདག་འཛིན་དང་སྲེད་པའམ་དགའ་བ་་་དགག་པའི་ཕྱིར་མི་སློབ་པའི་སྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་འདི་ནི་་་བདག་གི་མ་ཡིན་ནོ་ཞེས་སྟོང་བའི་རྣམ་པ་དང་། ཞེས་པ་སྡོམ་ཚིག་གི་དོན་དུ་འགྲོ་སྙམ་ན་དེའང་ཡིན་པར་འདྲ་སྟེ། རིན་ཆེན་སྒྲོན་མེ་ལས། སྡོམ་ཚིག་ལས།སྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་ལ་བདག་མེད་པའི་རྣམ་ཅན་མེད་་་་་་་པའི་རྒྱུ་མཚན་དེའི་དམིགས་པ་བདག་གི་བ་ཁོ་ན་ལས་བདག་ལ་མི་དམིགས་པས་ཡིན་ལ། ཞེས་པས་ཀྱང་བདག་མེད་པའི་རྣམ་ཅན་མ་བསྟན་པར་འདྲའོ་ཟེར།ཁ་ཅིག ཏིང་ངེ་འཛིན་གསུམ་པོ་རིམ་བཞིན་བདེན་བཞིའི་ཁྱད་ཆོས་བཅུ་དྲུག་ལས་སྟོང་བ་དང་མི་རྟག་པ་དང་ཞི་བའི་རྣམ་ཅན་ཡིན་ཞེ་ན། དེའང་དཔྱད་པར་བྱ་བ་འདི་ཡོད་དེ། དེ་དག་དེའི་རྣམ་ཅན་མིན་པ་འདྲ་བ་ཞིག་ཨ་ཁུ་ཚང་ནས་བསྟན་སྙམ་སྟེ། དེ་ཉིད་ལས། དེ་དག་གི་རྣམ་པ་ཅན་མིན་ཏེ། དང་བོ་གཉིས་ཀྱི་རྣམ་ཅན་ལ་སྡུག་བདེན་དང་། དེའི་ཞི་བའི་རྣམ་ཅན་ལ་འགོག་བདེན་ལ་དམིགས་པས་ཁྱབ་པའི་ཕྱིར། ཞེས་གསལ་བར་བྱས་ཟེར། འགྲེལ་བཤད་པ་་ 688་

མཛོད་གནས་བརྒྱད་པ།མཁས་དབང་ཆེན་མོ་ན་རེ། དེ་འདྲའི་ཏིང་ངེ་འཛིན་དང་བོ་གཉིས་ནི་རིམ་བཞིན་སྟོང་བའི་རྣམ་ཅན་དང་མི་རྟག་པའི་རྣམ་ཅན་ཡིན་པར་འདྲ་བས་་་་་་་་་་་་མཆིམས་ཀྱི་དོན་འདི་ལྟར་ཡིན་པས་སྔར་བཤད་པ་དེའི་རྣམ་ཅན་མིན་པའི་སྒྲུབ་་བྱེད་དུ་མི་འགྲོ་བར་སྙམ་མོ། །དེས་ན་ཏིང་འཛིན་དང་བོ་གཉིས་ཀྱིས་རིམ་བཞིན་མི་སློབ་པའི་སྟོང་བ་ཉིད་དང་སྨོན་པ་མེད་པའི་ཏིང་ངེ་འཛིན་གཉིས་ལ་་་་དམིགས་ནས་རྣམ་པ་ཡང་སྟོང་བ་དང་། མི་རྟག་པའི་རྣམ་པ་གཉིས་ཁོ་ན་ཡིད་ལ་བྱེད་པ་ལས་གཞན་གང་དུ་ཡིད་ལ་བྱེད་པ་མིན་ནམ་སྙམ་སྟེ། མདོ་ལས། སྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་དང་སྨོན་པ་མེད་པ་སྨོན་པ་མེད་པའི་ཏིང་་ངེ་འཛིན་དང་། མཚན་མ་མེད་པ་མཚན་མ་མེད་པའི་ཏིང་ངེ་འཛིན་དང་། ཞེས་པའི་དོན་གཅིག་པར་སོང་སྙམ་ཟེར་རོ། །དེས་ན་སྟོང་བ་ཉིད་སྟོང་བ་ཉིད་ཀྱི་ཏིང་ངེ་འཛིན་གྱིས་མི་སློབ་པའི་སྟོང་བ་ཉིད་ཀྱི་ཏིང་ངེ་འཛིན་ལ་སྟོང་བའི་རྣམ་་་པ་དམིགས་པ་དང་། སྨོན་པ་མེད་པ་སྨོན་པ་མེད་པའི་ཏིང་ངེ་འཛིན་གྱིས་མི་སློབ་པའི་སྨོན་པ་མེད་པའི་ཏིང་ངེ་འཛིན་ལ་མི་རྟག་པའི་རྣམ་པར་དམིགས་པ་་་་དང་། མཚན་མ་མེད་པ་མཚན་མ་མེད་པའི་ཏིང་ངེ་འཛིན་གྱིས། རང་གི་དགག་བྱའི་ཆོས་མི་སློབ་པའི་མཚན་མ་མེད་པའི་ཏིང་ངེ་འཛིན་སྐྱེ་བ་ལ་གཏན་དུ་་་་་་་་་་གེགས་བྱེད་པའི་སོ་སོར་བརྟགས་མིན་གྱི་འགོག་པ་ལ་ཞི་བའི་རྣམ་པ་ཁོ་ནར་་་་་་་དམིགས་པ་ཡིན་པས་ཏིང་ངེ་འཛིན་དེ་གསུམ་གྱིས་ལམ་སུན་འབྱིན་པའི་ལམ་་་་་་གསུམ་གྱི་རྒྱུན་གཅོད་པ་ལ་བྱེད་དམ་ཞེ་ན། ཁོ་ན་རེ། དེ་ནི་འདོད་པ་ཁོ་ན་ཡིན་ཏེ། རིམ་བཞིན་ཏིང་ངེ་འཛིན་དེ་གསུམ་གྱི་དམིགས་ཚུལ་ལས་ཤེས་པའི་ཕྱིར།དེར་ཐལ། སྟོང་ཉིད་སྟོང་ཉིད་ཅེས་ལ་སོགས། །ཞེས་སོགས་བྱུང་ངམ་ཞེ་ན། དེ་ནི་སྟོང་བ་དང་མི་རྟག་པའི་རྣམ་པ་ཡུལ་དུ་བྱེད་པ་ལས། ལམ་སྒྲུབ་པ་སོགས་ཀྱི་བྱ་བ་མི་བྱེད་པར་ལམ་བདེན་ཡང་མཐར་ཐུག་ལྷག་མེད་ཐོབ་པ་ལ་སྤངས་དགོས་་ 689 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོདལེགསབཤདཀུནབཏུས།་ཝཔས་ན་ཏིང་ངེ་འཛིན་དེ་གཉིས་ཀྱིས་དགྲ་བཅོམ་དེ་དག་གི་རྒྱུད་ཀྱི་ལམ་ཡང་་་་་་་སྤངས་དགོས་པས་ན་ཏིང་ངེ་འཛིན་དེ་གཉིས་ཀྱིས་ལམ་བདེན་ཡང་སྟོང་བ་དང་་མི་རྟག་པར་བལྟོས་ཏེ། སུན་འབྱིན་པའི་ངེས་པ་འབྱུང་བར་བྱེད་པས་ལམ་སྒྲུབ་པར་མི་བྱེད་པའི་ཕྱིར། ཏིང་ངེ་འཛིན་གསུམ་པ་དེས་ཤེས་སླའོ། །ཁོ་ན་རེ། དེས་ན་ཏིང་ངེ་འཛིན་དེ་གསུམ་པོ་བརྟག་ན་དགྲ་བཅོམ་དེ་དག་གི་རྒྱུད་ཀྱི་ཟག་མེད་་་འདས་ལམ་སོགས་སྤོང་བྱེད་ཡིན་པར་ཐལ། དེའི་ཕྱིར། འདོད་ན། དགྲ་བཅོམ་པའི་རྒྱུད་ཀྱི་རྣམ་ཐར་སྒོ་གསུམ་སྤངས་བྱ་ཡིན་པར་ཐལ། དགྲ་བཅོམ་པ་དེས་སྤང་བྱར་བྱེད་པའི་ཕྱིར་ཏེ། དེའི་ཏིང་ངེ་འཛིན་གསུམ་གྱིས་སྤང་བྱར་བྱེད་པའི་ཕྱིར། འདོད་མི་ནུས་ཏེ། བླངས་བྱ་ཡིན་པའི་ཕྱིར་ཏེ། ཟག་མེད་འདས་ལམ་ཡིན་པའི་ཕྱིར་ཟེར་རོ། །ཁ་ཅིག དགྲ་བཅོམ་པའི་རྒྱུད་དག་ལ་རྣམ་ཐར་སྒོ་གསུམ་མངོན་དུ་བྱེད་པ་མེད་པར་ཐལ། དེའི་རྒྱུད་ལ་ཏིང་ངེ་འཛིན་དེ་གསུམ་མངོན་དུ་བྱས་པའི་ཕྱིར་ན། ཁ་ཅིག མ་ཁྱབ་སྟེ། རྣམ་པར་ཐར་བ་དེ་དག་ཡོད་ཀྱང་ཏིང་ངེ་འཛིན་ཕྱི་མ་འདི་གསུམ་མེད་མི་དགོས་ཏེ། དགྲ་བཅོམ་ལས་ལྷག་མེད་དུ་འཕོ་ཁ་མ་མ་ཡིན་པའི་རྒྱུད་ན་ཡོད་འདྲ་བའི་ཕྱིར་ཟེར་ན་དཔྱད།ཁོ་ན་རེ། ཏིང་ངེ་འཛིན་དེ་གསུམ་ལྷག་མེད་དུ་འཕོ་ཁ་མ་མ་གཏོགས་པ་ལ་མེད་དམ་སྙམ་སྟེ། དེ་མངོན་དུ་བྱས་པ་ལས་རྣམ་པར་ཐར་བ་དེ་དག་མངོན་དུ་བྱེད་པ་མེད་པའི་ཕྱིར་ཏེ། དེ་དག་གིས་རྣམ་པར་ཐར་བ་དེ་དག་སུན་འབྱིན་པར་བྱེད་པའི་ཕྱིར་ཟེར་ལ། ཁ་ཅིག ཏིང་ངེ་འཛིན་དེ་གསུམ་ཟག་མེད་འདས་ལམ་ཟེར་ན། དེའང་མིན་སྙམ་སྟེ། དེ་ཟག་བཅས་ཁོ་ན་ལས་འོས་མེད་པའི་ཕྱིར་ཏེ།འདི་དག་གིས་འཕགས་ལམ་ལ་རྒྱབ་ཀྱི་ཕྱོགས་ཏེ་དོར་བྱར་བལྟ་བའི་ཕྱིར། ཟག་མེད་འདས་ལམ་ལ་འཕགས་ལམ་དེ་དག་དོར་བྱར་བལྟ་བ་མི་སྲིད་པས་དེས་ན་་་་དེ་དག་ཟག་བཅས་ལས་གཞན་མེད་དམ་ཟེར། ཁོ་ན་རེ། ཏིང་ངེ་འཛིན་དེ་་ 690་

མཛོད་གནས་བརྒྱད་པ།གསུམ་བློ་དོན་མཐུན་ལས་འདས་པར་ཐལ། ཟག་མེད་ཀྱི་རྣམ་པར་ཐར་བ་གསུམ་དོར་བྱ་ཞེན་པའི་ཕྱིར་ཟེར་ན། ཁོ་ན་རེ། ཏིང་ངེ་འཛིན་དེ་གསུམ་བློ་ཕྱིན་ཅི་ལོག་ཡིན་ན་དེའི་ཞེན་ཡུལ་མེད་དགོས་པ་ལ་ཞེན་ཡུལ་ཡོད་དམ་དཔྱད། དེ་གསུམ་ཟག་བཅས་ཡིན་པ་དང་། རྟེན་མིའི་ནང་དང་། གང་ཟག་མི་གཡོ་བའི་ཆོས་ཅན་ཡིན་ཏེ། རྩ་བར། ཟག་བཅས་མི་ནང་མི་གཡོ་ལ། །ཞེས་སོ། །ཁ་ཅིག གོང་མའི་རྟེན་ཅན་གྱི་དགྲ་བཅོམ་པ་ལྷག་མེད་དུ་འཕོ་བ་ན་ལམ་དང་ཕུང་བོའི་རྒྱུན་དག་ཡོད་མེད་གང་ཞེ་ན་གོང་མའི་ལྷག་བཅས་དགྲ་་་་་་་་བཅོམ་པའི་རྣམ་པར་ཐར་བ་དེ་དག་སུན་འབྱིན་བྱེད་མེད་པའི་ཕྱིར་ཏེ། ཏིང་ངེ་འཛིན་དེ་གསུམ་དེ་དག་ལ་མི་ལྡན་པས་གཞན་རྒྱུན་གཅོད་བྱེད་མེད་པའི་ཕྱིར།ཞེ་ན་དཔྱད་དགོས་ཆེའོ། །ཁོ་ན་རེ། ཏིང་ངེ་འཛིན་ཕྱི་མ་དེ་གསུམ་ལ་ཡུལ་གྱི་རྣམ་པ་མི་འཆར་བའང་དཀའ་སྟེ། རྩ་བར། གཉིས་ནི་སྟོང་དང་མི་རྟག་པར། །མི་སློབ་པའི་ལ་དམིགས་པ་ཡིན། །ཞེས་སོ་ཟེར། ཁོ་ན་རེ། དེ་གསུམ་ཡང་རང་རང་གི་གཉེན་པོ་ལྟར་སོང་བར་ཐལ། ལྷག་མེད་དུ་འཕོ་བ་ན་རང་ཉིད་ཀྱི་རྒྱུན་ཀྱང་གཅོད་པ་འདྲ་བའི་ཕྱིར་ཟེར་ལོ། །ཁ་ཅིག་ན་རེ། ཏིང་ངེ་འཛིན་དེ་གསུམ་མཐའ་གཅིག་ཏུ་ཟག་བཅས་སུ་འདོད་དཀའ་སྟེ། དེ་དག་བདེན་པའི་རྣམ་ཅན་ཡིན་པའི་ཕྱིར། དེར་ཐལ། སྟོང་བ་དང་མི་རྟག་པའི་རྣམ་ཅན་དུ་ལུང་རིགས་བརྒྱ་ཕྲག་གིས་བསྒྲུབས་ཟིན་ཏོ་ཞེ་་་་ན། གཞན་དག་ན་རེ། དེ་གསུམ་ཆོས་ཅན། ཟག་མེད་ཡིན་པར་ཐལ། བདེན་པའི་རྣམ་ཅན་ཡིན་པའི་ཕྱིར། དེར་ཐལ། སྟོང་བ་དང་མི་རྟག་པ་དང་ཞི་བའི་རྣམ་ཅན་རིམ་བཞིན་དུ་ངོས་འཛིན་པའི་ཕྱིར། འདོད་ན། བདེན་རྣམ་བཅུ་དྲུག་པོ་གང་རུང་ཡིན་པར་ཐལ། དེའི་ཕྱིར། འདོད་ན། ཟག་མེད་ཡིན་པར་ཐལ།དེའི་ཕྱིར། ཁྱབ་སྟེ། དྲི་མེད་བཅུ་དྲུག་གཞན་རྣམ་མེད། །ཅེས་སོ་ཟེར། ཁོ་ན་རེ།་ 691 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།དེ་གསུམ་བདེན་པའི་རྣམ་ཅན་དུ་ནི་ངེས་པར་སེམས་ཏེ། དང་བོས་ནི་མི་སློབ་པའི་རྒྱུད་ཀྱི་ལམ་དེ་དག་སྟོང་བ་དང་། གཉིས་པས་དེ་མི་རྟག་པར་ངེས་པར་བྱས་པས་དེའི་སྟོང་བ་དང་མི་རྟག་པ་གཉིས་རིམ་བཞིན་བདེན་བཞིའི་ཁྱད་ཆོས་་མི་རྟག་སོགས་ཅི་རིགས་ལ་གོ་བར་བྱེད་ཆོག་པའི་ཕྱིར། མ་གྲུབ་ན། དེའི་མི་རྟག་པ་དང་སྟོང་བ་དག་འདུས་བྱས་དུ་ཡོད་ལ་སྦྱར་མི་རིགས་པར་ཐལ། དེའི་ཕྱིར།འདོད་མི་ནུས་པར་རྩོད་དོ། །ཁོ་ན་རེ། ཁྱད་ཆོས་བཅུ་དྲུག་གི་ནང་ཚན་གྱི་མི་རྟག་པ་ནི་སྡུག་བདེན་གྱི་མི་རྟག་པ་ལ་བྱེད་པས་དེའི་རྣམ་ཅན་མིན་པས་བདེན་པའི་རྣམ་ཅན་དུ་མི་་་་་་རྩིའོ་ཟེར་ན། ཁོ་ན་རེ། དེའང་ཡིན་ཏེ། སྨོན་པ་མེད་པ་སྨོན་པ་མེད་པའི་ཏིང་ངེ་འཛིན་དེ་ལམ་བདེན་གྱི་རྣམ་ཅན་ཡིན་པའི་ཕྱིར་ཏེ། མི་སློབ་པའི་ལམ་མི་རྟག་པ་ལམ་བདེན་ཡིན་པའི་ཕྱིར། དེས་ན་དེ་དག་ཟག་མེད་ལས་འོས་མེད་དོ་ཟེར་ན། རྩ་བར་ཟག་བཅས་ཡིན་པར་ཆེས་གསལ་བས་མི་འཐད་པར་གོ་སྟེ།འགྲེལ་བ་རྣམས་ལ་རྒྱས་པའི་ཕྱིར།གཞན་ཞིག་གིས་བདེན་པའི་རྣམ་ཅན་ལ་ཟག་མེད་ཀྱིས་ཁྱབ་པར་འཛིན་ན་སྲིད་རྩེའི་སེམས་ལ་ཟག་མེད་ཡོད་པར་ཐལ། དེ་ལ་བདེན་པའི་རྣམ་ཅན་ཡོད་པའི་ཕྱིར། དེར་ཐལ། སྡོམ་ཚིག་ལས། སྲིད་རྩེ་བདེན་པའི་རྣམ་ཅན་འདིས་ཀྱང་འགྲུབ། །ཅེས་སོ་ཞེ་ན། རིན་ཆེན་སྒྲོན་མེ་ལས། སྡོམ་ཚིག་ལས། སྲིད་རྩེ་བདེན་པའི་རྣམ་ཅན་འདིས་ཀྱང་འགྲུབ། །ཅེས་པའི་དོན་དང་བོ་གཉིས་བདེན་པའི་རྣམ་ཅན་ཡིན་ལ། རྣམ་པ་བཅུ་དྲུག་གང་རུང་གི་རྣམ།་པ་ཅན་མིན་ཞེས་ཟེར་རོ །ཡང་ན། སྲིད་རྩེ་དེ་དག་ལ་ལམ་བདེན་སྟོང་བ་དང་མི་རྟག་པའི་རྣམ་པ་ཅན་ཡོད་པས་དེ་ལ་སྡུག་བདེན་སྟོང་བ་དང་མི་རྟག་པའི་རྣམ་པ་ཅན་ཡོད་པར་་་་་་་་་་འགྲུབ་པའི་དོན་ཡིན་གྱི། དེ་གསུམ་ལ་བདེན་པའི་རྣམ་ཅན་མེད་ཅེ་ན། དྲི་མེད་་ 692 ་

མཛོད་གནས་བརྒྱད་པ།བཅུ་དྲུག་གཞན་རྣམ་མེད། ཅེས་པ་དང་འགྲིག་གམ་སྙམ་སྟེ་དཔྱད། ཅེས་གསུངས་པས་བཤད་པ་མི་འདྲ་བ་གཉིས་གནང་ཡང་གང་གི་ཕྱོགས་སུ་མཐའ་་་་་་གཅིག་ཏུ་འཛིན། ཡང་ན། སྲིད་རྩེའི་དེ་ཆོས་ཅན། བདེན་རྣམ་བཅུ་དྲུག་གང་རུང་གི་རྣམ་ཅན་ཡིན་པར་ཐལ། བཤད་ཚུལ་ཕྱི་མ་དེའི་ཕྱིར། འདོད་ན། དྲི་མེད་ལས་གཞན་དུ་མེད་དམ་དཔྱད་དགོས་པར་གསུངས་སོ། ། ་ལམ་སུན་འབྱིན་པའི་ལམ་གསུམ་ལ་མི་གཡོ་བའི་རྒྱུད་ཁོ་ནར་བྱེད་བྱས་་་པ་ལ། ལ་ལ་ན་རེ། དགྲ་བཅོམ་པ་དབང་རྟུལ་གྱི་རྒྱུད་ལ་དེ་མི་ལྡན་པར་ཐལ།དེའི་ཕྱིར། འདོད་ན། དེ་ཆོས་ཅན། ལྷག་མེད་དུ་འཕོ་བ་ལ་ལམ་རྒྱུན་གཅོད་མི་དགོས་པར་ཐལ། དེའི་རྒྱུད་ན་དེ་རྒྱུན་གཅོད་བྱེད་མེད་པའི་ཕྱིར་ཟེར་རོ། །ཁ་ཅིག ཚད་མེད་བཞིའི་དམིགས་ཡུལ་སེམས་ཅན་ཐམས་ཅད་ཡོད་པར་བསམ་སྟེ། མཆིམས་ཊཱིཀ་ལས། སེམས་ཅན་ཐམས་ཅད་ཀྱང་དེ་ལྟ་བུའི་བདེ་བ་དང་ལྡན་པར་གྱུར་ཅིག ཅེས་ཅིག་ཅར་མོས་པར་བྱེད་དོ། །ཞེས་བརྒྱུད་ནས་སོ་ཟེར་ན། དེ་ནི་དང་བོ་འདོད་པའི་སེམས་ཅན་ལ་དམིགས་པ་ཡིན་ཏེ། རྩ་བར།སྤྱོད་ཡུལ་འདོད་པའི་སེམས་ཅན་རྣམས། །ཞེས་དང་། །ཨ་ཁུ་ཚང་གིས། དང་བོ་ནི་འདོད་པའི་སེམས་ཅན་ཐམས་ཅད་ལ་དམིགས་པའི་དོན་གྱི་གོང་མ་ལ་མི་་་་་་་་དམིགས་ཏེ། གང་སྤེལ་ལས། ཁམས་གང་དུ་དགྲ་བོ་དང་མཛའ་བོ་དང་བར་མར་གནས་པ་དང་སེམས་ཀྱི་གནོད་སེམས་དང་ཆགས་པ་དང་མི་མཐུན་པ་ཡོད་་པ་དང་། གང་དག་ལ་ཕན་པ་དང་གནོད་པ་དང་བཏང་སྙོམས་སྲིད་པ་དེ་དག་ཁོ་ན་དེ་དག་གི་ཡུལ་ཡིན་པས་ཚད་མེད་པ་རྣམས་གཟུགས་དང་གཟུགས་མེད་་་་་པའི་ཡུལ་ཅན་མེད་དོ། །ཐུགས་རྗེ་ཆེན་པོའི་ཡུལ་ནི་ཡིན་ནོ། །ཞེས་གསུངས་པ་ལ། གཞན་དག་དེ་ལྟ་བུ་ཁོ་ན་བཟུང་ནས་ཨ་ཁུ་ཚང་དང་དེ་མིན་གཞུང་གཞན་དུ་དེ་དག་གིས་དང་བོར་འདོད་པའི་སེམས་ཅན་ལ་དམིགས་པར་བྱས་པ་ཡང་་་་་་ 693 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཡང་བསྟན་པ་ལ་དང་བོ་སྦྱོར་བས་ཕྱིས་སུ་གོང་མ་དག་ལ་མི་དམིགས་པ་མིན་་་་་་པར་འདྲ་སྟེ། གཞུང་དེ་དག་གིས་དང་བོར་འདོད་པའི་སེམས་ཅན་ལ་དམིགས་དགོས་པར་བསྟན་པས་ཤེས་སོ་ཟེར་བ་བརྟག་པར་གསུངས། ཚད་མེད་བཞི་བོ་དེ་སྤང་བྱ་བཞིའི་གཉེན་པོར་སྦྱར་བ་ཡིན་ཏེ། ཡིག་ཆར། བཞིར་གྲངས་ངེས་ཏེ།གནོད་སེམས་དང་སོགས་པས་བསྡུས་པ་རྣམ་པར་འཚེ་བ་དང་། གཞན་གྱི་ཕུན་ཚོགས་ལ་མི་དགའ་བ་དང་། གནོད་སེམས་དང་ཆགས་པ་མང་བའི་གཉེན་པོར་བཞིར་ངེས་པའི་ཕྱིར། རྩ་བར། གནོད་སེམས་ལ་སོགས་གཉེན་པོའི་ཕྱིར། ཞེས་སོ་ཞེ་ན། ཁ་ཅིག ཁམས་གོང་མའི་རྒྱུད་ཀྱི་དེ་དག་གིས་སེམས་ཅན་ཚད་མེད་པ་ལ་དམིགས་ཤིང་གཉེན་པོ་མིན་ཞེས་བཤད་རྒྱུ་ཡིན་པར་ཐལ། སྤང་བྱ་དེ་དག་གི་གཉེན་པོ་མིན་པའི་ཕྱིར། མ་གྲུབ་ན། དེར་ཐལ། སྤང་བྱ་དེ་དག་སྔོན་འདོད་པ་ནས་སྤངས་ཟིན་པའི་ཕྱིར། དེར་ཐལ། དེར་མ་སྤངས་པར་གོང་མར་སྐྱེ་ཐབས་ཟད་དོ། །དེས་ན་གོང་མ་བའི་རྒྱུད་ཀྱི་ཚད་མེད་པ་དེ་དག་གིས་འདོད་པའི་སེམས་ཅན་ལ་དམིགས་ཤིང་དགོས་པ་ཇི་ལྟར་ཡོད་ཅེ་ན། སྤྲོས་པ་ཅུང་ཞིག་མཆིས་ཀྱང་དོན་དངོས་ནི་ཡིག་ཆར། དེ་བཞིའི་རྣམ་པའི་ཁྱད་པར་ཡོད་དེ། ཀྱེ་མ་སེམས་ཅན་རྣམས་བདེ་བར་གྱུར་ཅིག་སྙམ་དུ་ཡིད་ལ་བྱེད་པ་བྱམས་པ་དང་།ཀྱེ་མ་སེམས་ཅན་རྣམས་སྡུག་བསྔལ་ལོ་སྙམ་དུ་ཡིད་ལ་བྱེད་པ་སྙིང་རྗེ་དང་། ཀྱེ་མ་སེམས་ཅན་རྣམས་དགའ་བར་གྱུར་ཅིག་སྙམ་དུ་ཡིད་ལ་བྱེད་པ་དགའ་བ་་་་་་་་དང་། སེམས་ཅན་རྣམས་འདྲ་བའམ་སྙམས་སོ་སྙམ་དུ་ཡིད་ལ་བྱེད་པ་བཏང་སྙོམས་ཡིན་པའི་ཕྱིར། ཞེས་གསུངས་པ་ཡིན་ནོ། །བསམ་གཏན་དང་བོ་ཁྱད་པར་ཅན་ནི་ཚངས་ཆེན་གྱི་འབྲས་བུ་ཡིན་་་་་་་བྱས་པ་ལ་ཁ་ཅིག བསམ་གཏན་ཁྱད་པར་ཅན་ནི་བསམ་གཏན་དང་བོ་ཙམ་པོ་བ་ལས་སས་བསྡུས་སོ་སོ་ཡིན་པར་ཐལ། དེའི་འབྲས་བུ་ཡིན་ཚུལ་དེའི་ཕྱིར།་ 694 ་

མཛོད་གནས་བརྒྱད་པ།འདོད་ན། བསམ་གཏན་དང་བོ་ཙམ་པོ་བ་དེའི་འདོད་ཆགས་དེ་ཁྱད་པར་ཅན་གྱི་འདོད་ཆགས་དང་ངོ་བོ་སོ་སོ་བ་ཡིན་པར་ཐལ། དེའི་ཕྱིར། འདོད་ན།བསམ་གཏན་དང་བོ་ཙམ་པོ་བའི་དེ་སྤངས་ལ་ཁྱད་པར་ཅན་གྱི་དེ་མ་སྤངས་་་་་་་པའི་གང་ཟག་གཅིག་ཡོད་ཆོག་པར་ཐལ། དེའི་ཕྱིར། ཡང་ན་དེ་གཉིས་སྤངས་པའི་གང་ཟག་དེས་དེ་གཉིས་ཀྱི་གཅིག་རྙེད་ནས་གཅིག་མ་རྙེད་པ་ཞིག་ཡོད་ཆོག་པར་ཐལ། བཤད་ཚུལ་དེའི་ཕྱིར། འདོད་ན། དེ་འདྲའི་ཙམ་ཁྱད་གཉིས་ས་སོ་སོ་བ་ཁོ་ནར་ཐལ། དེའི་ཕྱིར། ཡང་ན་དེའི་ཙམ་པོ་བ་དེའི་སྡུག་བསྔལ་མཐོང་སྤང་གི་ཆགས་རྒྱལ་གྱིས་ཁྱད་པར་ཅན་གྱི་དེའི་ཆགས་རྒྱལ་ལ་མི་དམིགས་པར་་་་་ཐལ། དེའི་ཕྱིར་ཟེར་ན། དེ་ནི་མི་རིགས་པ་ཁོ་ནར་ངེས་སོ་ཟེར། ཕྲ་རྒྱས་དེ་དག་སོ་སོ་བ་ངོས་འཛིན་མི་སྲིད་པས་ཤེས་པར་བྱ་སྟེ། སྔར་སྤྲོས་པ་བཞིན་དཔྱད་སླའོ། །བསམ་གཏན་ཁྱད་པར་ཅན་ཚངས་ཆེན་གྱི་འབྲས་བུ་ཡིན་པར་འདྲ་སྟེ། རྩ་བར། དེ་ནི་ཚངས་ཆེན་འབྲས་བུ་ཅན། །ཞེས་གསལ་ལོ་ཞེ་ན། སྔར་སྤྲོས་པ་དང་ཕྱོགས་མཐུན་པའི་ཕྱིར་ན། གཞན་མང་བོ་ན་རེ། རྟོག་དཔྱོད་གཉིས་ལ་ཆགས་བྲལ་བྱས་པའི་གང་ཟག་དེས་རྟོག་དཔྱོད་གཉིས་ལ་དུས་མཉམ་་་དུ་ཆགས་བྲལ་བྱས་པ་ཡིན་པར་ཐལ། དེ་གཉིས་ཀྱི་སས་བསྡུས་གཅིག་ཚུལ་དེའི་ཕྱིར། འདོད་ན། འདོད་པ་ནས་ཚངས་ཆེན་དུ་སྐྱེ་ངེས་ཀྱི་བསམ་གཏན་ཁྱད་པར་ཅན་གྱི་དངོས་གཞིའི་ངོ་བོར་གྱུར་བའི་དགེ་བ་དེ་བསག་བཞིན་པའི་གང་་་་་ཟག་དེས་རྟོག་པ་ལ་ཆགས་བྲལ་བྱེད་མི་དགོས་པར་ཐལ། དེའི་ཕྱིར། འདོད་ན།བསམ་གཏན་དང་བོ་ཁྱད་པར་ཅན་གྱི་དངོས་གཞི་ལ་རྟོག་པ་ཡོད་པར་ཐལ།དེའི་ཕྱིར། འདོད་མི་ནུས་ཏེ། ཁྱད་པར་ཅན་ལ་རྟོག་པ་གཞི་མ་གྲུབ་པའི་ཕྱིར།དེར་ཐལ། རྟོག་པའང་བསམ་གཏན་ཁྱད་པར་ཅན། །དེ་ཡི་གོང་ན་དཔྱོད་པ་ཡང་མེད། །ཅེས་སོ། །ཁ་ཅིག བསམ་གཏན་ཁྱད་པར་ཅན་གྱི་ངོ་བོར་གྱུར་བའི་་ 695 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།རྟོག་པ་མེད་པའི་རྒྱུ་མཚན་མེད་དོ་ཞེ་ན། ཁོ་ན་རེ། དེ་ཆེས་མི་འཐད་པར་རིགས་ཏེ། རྩ་འགྲེལ་དང་འགལ་བར་བཟློག་ཏུ་མེད་པར་ཐལ་བས་སོ ཡང་ན་ཚངས་ཆེན་པ་དེས་ཚངས་རིས་ཚངས་འདུན་གཉིས་ཀྱི་ཉོན་མོངས་ལ་ཆགས་་་་་་་བྲལ་བྱས་པ་ཡིན་ལ། ཚངས་ཆེན་ལ་ཆགས་པ་དང་མ་བྲལ་བས་རྒྱུ་མཚན་ཟེར་ན། དེའང་ཕལ་ཆེར་ཡིན་པར་འདྲ་བ་ཞིག་སྣང་སྟེ། དེས་རྟོག་པ་ལ་ཆགས་བྲལ་བྱས་ཚུལ་དེའི་ཕྱིར། མ་གྲུབ་ན། ཁྱད་པར་ཅན་གྱི་དངོས་གཞི་ལ་རྟོག་པ་ཡོད་པར་འགྱུར་རོ་ཟེར། ལ་ལས། དེར་ཐལ། ཚངས་ཆེན་དུ་སྐྱེ་ངེས་དེས་ཚངས་རིས་ཚངས་འདུན་གཉིས་ལ་ཆགས་བྲལ་བྱས་ལ་ཚངས་ཆེན་ལ་ཆགས་བྲལ་མ་་་་་་བྱས་པ་ཡིན་པས་དང་བོ་གཉིས་ལ་ཆགས་བྲལ་བྱས་ལ་ཚངས་ཆེན་ལ་ཆགས་བྲལ་བྱས་པ་མིན་པས་དཔྱོད་པ་ཁོ་ན་ལྡན་ལ་རྟོག་པ་མི་ལྡན་པ་དང་། ཚངས་ཆེན་གྱི་དེ་ལ་ཆགས་བྲལ་མ་བྱས་པ་ནི་དེར་དགེ་བས་ལས་བསག་པ་ཡིན་ལ། དང་བོ་གཉིས་ལ་ཆགས་བྲལ་བྱས་པ་ཡིན་སྙམ་མོ་ཟེར། དེས་ན་རྒྱུ་མཚན་དེ་དག་གིས་ཚངས་ཆེན་ལ་དཔྱོད་པ་ཡོད་ལ་རྟོག་པ་མེད་ཟེར་བར་འདྲའོ་ཞེ་ན་དཔྱད་དགོས་སོ། །རྣམ་ཐར་དང་བོ་གསུམ་གྱི་དང་བོའི་དམིགས་པ་ཡིན་ན་འདོད་པའི་་་་་་་གཟུགས་ཀྱིས་ཁྱབ་པར་འཛིན་པ་ལ། ཁ་ཅིག དང་བོ་གསར་སྒྲུབ་ཀྱི་དབང་དུ་བྱས་ན་འདོད་པའི་དེ་དག་སོགས་དགོས་ཀྱང་ཕྱིས་སུ་བསམ་གཏན་དང་བོ་་་་་་་་་སོགས་ལ་དམིགས་པ་ཡོད་ཆོག་པའི་ཕྱིར། དེར་ཐལ། བསམ་གཏན་དང་བོའི་ཁ་དོག་ལ་ཆགས་པའི་དབང་ཤེས་འདོད་ཆགས་ཀྱི་གཉེན་པོར་དང་བོའི་གཟུགས་་་་ལ་དམིགས་པའི་གཉིས་པའི་སས་བསྡུས་ཀྱི་རྣམ་ཐར་དེ་གཉིས་བསྒོམ་པ་ཡོད་་་་་་འདྲ་སྟེ། གོང་མའི་ཁ་དོག་ལ་ཆགས་པའི་གཉེན་པོ་འོག་མའི་གཟུགས་ལ་དམིགས་པའི་རྣམ་ཐར་གཞི་མེད་ཡིན་པའི་ཕྱིར། མ་གྲུབ་ན། དེར་ཐལ། རྣམ་་ 696 ་

མཛོད་གནས་བརྒྱད་པ།ཐར་དང་བོ་ནི་འདོད་པར་དམིགས་ནས་དེའི་ཆགས་པ་དང་བྲལ་ལ། གཉིས་པས་ནི་དང་བོར་དམིགས་ལ། གསུམ་པས་ནི་གཟུགས་ཀྱི་སྣང་བ་ལ་དམིགས་པར་བཤད་དགོས་ཏེ། མཛོད་ཊཱིཀ་ལས། རྣམ་ཐར་དང་བོ་ནི་འདོད་པར་གཏོགས་པའི་སྣང་བ་སྟེ་གཟུགས་ཀྱི་ཡུལ་ཅན་ཡིན་ནོ། །གཉིས་པ་ནི། བསམ་གཏན་དང་བོའི་གཟུགས་ལ་དམིགས། གསུམ་པ་ནི། གཟུགས་ཀྱི་སྣང་བ་ལ་དམིགས་པ་ཡིན་ནོ། །ཞེས་དང་ངོ་། ཟིལ་གྱིས་གནོན་པའི་སྐྱེ་མཆེད་དང་བོ་གཉིས་ནི་རྣམ་ཐར་དང་བོ་བཞིན་དུ་ངོ་བོ་མ་ཆགས་པ་དང་། འདོད་པའི་གཟུགས་ལ་དམིགས་པ་དང་། འདོད་པའི་ཁ་དོག་ལ་ཆགས་པའི་གཉེན་པོར་བསམ་གཏན་དང་བོའི་སས་བསྡུས་པ་ཡིན་ནོ། །གསུམ་པ་དང་བཞི་བ་གཉིས་ནི་རྣམ་ཐར་གཉིས་པ་བཞིན་དུ་ངོ་བོ་མ་ཆགས་པ་དང་། བསམ་གཏན་དང་བོའི་གཟུགས་ལ་དམིགས་པ་དང་། བསམ་གཏན་དང་བོའི་ཁ་དོག་ལ་འདོད་ཆགས་ཀྱི་གཉེན་པོར་བསམ་གཏན་གཉིས་པའི་སས་བསྡུས་པ་ཡིན་ནོ། །ཞེས་སོགས་བྱུང་ཟེར། གཞན་དག་ན་རེ། དེའང་དཔྱད་པར་བྱ་ན། རྣམ་ཐར་དང་བོ་གཉིས་དང་དེ་གཉིས་གང་རུང་གི་དམིགས་པ་ལ་གོང་མའི་གཟུགས་འཇོག་པར་་་དཀའ་སྟེ། རང་འགྲེལ་ལས། རྣམ་ཐར་དང་བོ་གཉིས་ནི་རྣམ་པར་བསྡོས་པ་ལ་སོགས་པའི་རྣམ་པ་ཅན་ཡིན་པས་མི་སྡུག་པའི་རང་བཞིན་དག་ཡིན་ཏེ། དེ་ཉིད་ཀྱི་ཕྱིར་དེ་གཉིས་ཀྱི་ཚུལ་ནི་མི་སྡུག་པ་བཞིན་དུ་རིག་པར་བྱའོ། །ཞེས་དང་།རྒྱལ་སྲས་མ་ལས། རྣམ་པར་བསྡོས་པ་ལ་སོགས་པར་དམིགས་ཕྱིར་ཚུལ་ནི་མི་སྡུག་པ་བཞིན་རིག་པར་བྱའོ། །ནས། དམིགས་པ་འདོད་སྣང་མིས་བསྐྱེད་ཅེས་སོགས་ཀྱི་དང་བོ་གཉིས་ཀྱི་དམིགས་པ་ལ་འདོད་པ་ངེས་པར་སེམས་སོ དེ་ལྟར་མི་འདོད་ན། ཨ་ཁུ་ཚང་གི་མཐའ་དཔྱོད་ལས། མི་སྡུག་པའི་ཏིང་ངེ་འཛིན་དང་དམིགས་པ་འདྲ་བར་གསུངས་པ་དང་། དེའི་ཡུལ་ལ་ཡང་གོང་མའི་སས་་ 697 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།་བསྡུས་ཡོད་པར་ཐལ་བ་དང་། གོང་མའི་གཟུགས་ལ་དམིགས་ནས་རྣམ་པར་བསྡོས་པ་སོགས་ཀྱི་རྣམ་པ་ཡུལ་ལ་བྱེད་པ་ཡོད་པར་ཐལ་བ་དང་། ཟད་པར་དང་བོ་བརྒྱད་ཀྱི་དམིགས་ཡུལ་ལ་ཡང་གོང་མའི་གཟུགས་ཡོད་པར་ཐལ་ལོ། །ཞེས་སོགས་ཀྱིས་བསྟན་པས་སོ་ཞེ་ན། ཁོ་ན་རེ། མཛོད་ཊཱིཀ་དང་གོང་སྨོས་ཀྱི་རིགས་པའི་དཔྱད་བྱ་ནི་རྒྱ་ཆེ་བས་རིགས་པ་ཡང་དག་གིས་ལན་གདབ་དཀའོ་་་་་ཟེར། ཁ་ཅིག རྒྱལ་སྲས་མའི་གཞུང་སྔར་དྲངས་པ་དེ་ནི་རྒྱལ་བོའི་སྲས་ཀྱི་འདོད་པ་དངོས་མིན་ནམ་སྙམ་སྟེ། རྒྱལ་སྲས་མ་རང་ལས། གཞན་ཡང་ཇི་ལྟར་རྣམ་པར་ཐར་བ་དང་བོ་བསམ་གཏན་དང་བོའི་ས་བ་དང་འདོད་པ་ན་སྤྱོད་་་་་་་པའི་ཁ་དོག་གི་འདོད་ཆགས་ཀྱི་གཉེན་པོ་དང་། འདོད་པར་སྤྱོད་པའི་གཟུགས་ཀྱི་སྐྱེ་མཆེད་ལ་དམིགས་པ་ལྟར། ཟིལ་གྱིས་མནོན་པའི་སྐྱེ་མཆེད་འདི་དག་ཀྱང་དེ་དང་འདྲ་བར་རིག་པར་བྱའོ། །ཞེས་དང་། གཞན་ཡང་ཇི་ལྟར་རྣམ་པར་ཐར་བ་གཉིས་པ་བསམ་གཏན་གཉིས་པའི་ས་བ་དང་། བསམ་གཏན་དང་བོའི་གཟུགས་ལ་དམིགས་པ་ཡིན་པ་ལྟར། ནས། སྡུག་པའི་རྣམ་པར་ཐར་བ་བསམ་གཏན་བཞི་བའི་ས་བ་དང་། གཟུགས་ན་སྤྱོད་པའི་གཟུགས་ཀྱི་སྐྱེ་མཆེད་ཡིད་དུ་འོང་བ་ལ་དམིགས་པ་ཡིན་པ་ལྟར། ཞེས་སོགས་ཀྱི་གསལ་ཁ་མཛད་ཟེར་ན། ཁོ་ན་རེ། དེ་ནི་འཐད་སྙམ་པར་མི་འདུག་སྟེ། རྣམ་ཐར་དང་བོ་གཉིས་ས་བ་སོ་སོ་བ་མི་འཐད་པ་གང་ཞིག་དམིགས་པ་མི་མཐུན་པའང་མི་འཐད་པའི་ཕྱིར། དེར་ཐལ། ཡིག་ཆར། རྣམ་ཐར་བརྒྱད་ཀྱི་དང་བོ་གཉིས་ཆོས་ཅན། ཁྱད་ཆོས་གསུམ་དང་ལྡན་ཏེ། ངོ་བོ་རྣམ་པར་བསྡོས་པ་སོགས་ཀྱི་མི་སྡུག་པ་དང་། ཁ་དོག་ལ་ཆགས་པའི་གཉེན་པོ་མ་ཆགས་པ། བསམ་གཏན་དང་བོ་གཉིས་ན་ཡོད་པའི་ཕྱིར། ནས། གཉིས་པ་གྲུབ་སྟེ། འདོད་པ་དང་བསམ་གཏན་དང་བོའི་སས་བསྡུས་ཀྱི་ཁ་དོག་ལ་ཆགས་པའི་གཉེན་པོ་ཡིན་པའི་ཕྱིར། གསུམ་པ་གྲུབ་སྟེ།་ 698་

མཛོད་གནས་བརྒྱད་པ།འདོད་པ་དང་བསམ་གཏན་དང་བོའི་ཁ་དོག་ལ་ཆགས་པའི་གཉེན་པོ་བསམ་་་་་་གཏན་དང་བོ་དང་གཉིས་པ་ན་ཡོད་ཀྱི་བསམ་གཏན་གསུམ་པ་དང་བཞི་བ་ན་་་་མེད་པའི་ཕྱིར་ཏེ། བསམ་གཏན་གཉིས་བའི་ཁ་དོག་ལ་ཆགས་པའི་གཉེན་པོ་མེད་པའི་ཕྱིར་དང་། གཉིས་པའི་སས་བསྡུས་ཀྱི་མིག་ཤེས་མེད་པའི་ཕྱིར། ཞེས་སོགས་འབྱུང་བ་ལ། ཁ་ཅིག དེས་ན་རྒྱལ་སྲས་མ་དང་ངོ་བོ་མི་འདྲ་བར་བསྟན་པས་སོ། །ཡང་ན། ཡིག་ཆར། དང་བོ་གསུམ་འདོད་པར་གཏོགས་པའི་སྣང་བ་གཟུགས་ཀྱི་ཡུལ་ཅན་དང་། ཞེས་པ་དང་ཡང་ཡིག་ཆ་རང་གི་ཚིག་ཟིན་ལ་དཔྱད། རྩ་བ་ལས། རྣམ་པར་ཐར་བརྒྱད་དང་བོ་གཉིས། །མི་སྡུག་བསམ་གཏན་གཉིས་ན་ཡོད། །ཅེས་པས་དང་བོ་གཉིས་བསམ་གཏན་དང་བོ་གཉིས་ན་ཡོད་པར་འདྲ་བ་ཞིག་གསུངས་པ་ན། ཁོ་ན་རེ། དང་བོ་བསམ་གཏན་གཉིས་པ་ན་འཇོག་དཀའ་སྟེ། དེ་འདོད་པའི་ཁ་དོག་ལ་ཆགས་པའི་གཉེན་པོར་བསྟན་ལ།རྣམ་ཐར་གཉིས་པའང་དང་བོ་ན་བཞག་དཀའ་སྟེ། དེ་དང་བོའི་གཉེན་པོ་ཡིན་པའི་ཕྱིར། དེར་ཐལ། སྔར་མཛོད་ཊཱིཀ་ལས་དཔྱད་ཟིན་ཏོ་ཟེར། དབྱིབས་ཟིལ་གནོན་དང་ཁ་དོག་ཟིལ་གནོན་གཉིས་མི་འགལ་ལམ་ཞེ་ན། མི་འགལ་བར་སླ་སྟེ།དབྱིབས་དང་ཁ་དོག་གཉིས་ཀྱི་ཡིན་པ་ལས་ཤེས་པར་གསལ་ལོ། །གཞན་ཡང་།དབྱིབས་དང་མི་ལྡན་པའི་ཁ་དོག་མེད་ལ། ཁ་དོག་དང་མི་ལྡན་པའི་དབྱིབས་ཀྱང་མེད་པས་དེའང་མི་འགལ་བར་སེམས་སོ །གང་སྤེལ་ལས། བརྒྱད་ཀྱི་སྤྱོད་ཡུལ་ནི་འདོད་པ་ན་སྤྱོད་པའི་གཟུགས་ཀྱི་སྐྱེ་མཆེད་ཡིན་ནོ། །ཞེས་པ་ནས། ས་ལ་སོགས་པ་རྣམས་ཀྱང་ཁ་དོག་དང་དབྱིབས་ཀྱི་བདག་ཉིད་ཡིན་པས་དེ་རྣམས་གཟུགས་ཀྱི་སྐྱེ་མཆེད་ཀྱི་ཡུལ་ཅན་་་་་་ཉིད་དུ་མི་འགལ་ལོ། །ཞེས་པ་ལྟར་ཟད་པར་དང་བོ་བརྒྱད་ཀྱིས་གཟུགས་ཀྱི་སྐྱེ་མཆེད་ལ་དམིགས་པར་གོ་ནུས་པ་ལ། ས་དང་མེ་ལ་དམིགས་པས་གཟུགས་ཀྱི་སྐྱེ་་ 699 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།མཆེད་ལ་དམིགས་པས་ཁྱབ་པར་ཐལ། དེའི་ཕྱིར་ན། ལ་ལས། དེ་དག་ལ་གཟུགས་ཀྱི་སྐྱེ་མཆེད་ལ་དམིགས་པ་ཡོད་པས་ཡིན་ལ་ཁྱབ་མཐའ་འཛིན་པར་མི་་བྱའོ་ཞེ་ན། ཁ་ཅིག དེ་བརྒྱད་ཀྱི་ཡུལ་ལ་སྐྱེ་མཆེད་དང་བོ་དང་ལྡན་པས་ཁྱབ་པར་ཐལ། རང་འགྲེལ་ལས། འདོད་པ་ན་སྤྱོད་པའི་གཟུགས་ཀྱི་སྐྱེ་མཆེད་དོ། །ཞེས་སོ་ཟེར་ན། འོ་ན་རྣམ་ཐར་དང་ཟིལ་གནོན་སོགས་ཀྱི་དམིགས་པ་འབྱུང་བཞི་མ་བཞག་པར་ཟད་པར་གྱི་དམིགས་པ་དེ་བཞི་གཞུང་ལས་བཞག་པ་ནང་་་་་འགལ་བར་ཐལ། ཟད་པར་དང་བོ་བརྒྱད་ཀྱི་དམིགས་པ་ལ་གཟུགས་ཀྱི་སྐྱེ་མཆེད་ངོས་འཛིན་པས་ཤེས་སོ་ཟེར་ན་ལན་ཅི་ཡོད། ཁ་ཅིག རྣམ་ཐར་དང་ཟིལ་གནོན་ཟད་པར་རྣམས་དང་བོར་ཐོབ་ཚེ་ཕྱི་མ་ཕྱི་མ་རྣམས་སྔ་མ་སྔ་མ་ལས་་འཐོབ་པས་ཁྱབ་ཟེར་ན། གཞན་དག་ན་རེ། དེ་མི་འཐད་པར་ཐལ། ཟད་པར་ཐོབ་ལ་ཟིལ་གནོན་མ་ཐོབ་པ་གཅིག་ཡོད་པའི་ཕྱིར། དེར་ཐལ། གཟུགས་མེད་རྟེན་ཅན་གྱི་མི་གཡོ་བའི་དགྲ་བཅོམ་པ་དེ་ཡིན་པའི་ཕྱིར། དེར་ཐལ། འདི་ཉིད་ལས། གཟུགས་མེད་ཅེས་བྱ་ཁམས་གསུམ་གྱི། །རྟེན་ཅན་ལྷག་མ་མི་ལས་སྐྱེས། །ཞེས་གསུངས་སོ། །ཕྱིར་མི་འོང་ཡིན་ན་དངོས་གཞི་ཐོབ་པས་ཁྱབ་པ་ཡོད་སྙམ་སྟེ། དེ་ཐོབ་ཀྱང་ད་ལྟ་བ་འཐོབ་མི་དགོས་སམ་སྙམ་མོ་ཟེར་བ་ལ། བདུན་པར་དཔྱད་ཡོད་ཀྱང་འདིར་ཡང་བརྗོད་ན། དེར་མ་ཁྱབ་པར་ཐལ། ཕྱིར་མི་འོང་གི་འབྲས་བུ་ཐོབ་མ་ཐག་པ་ལ་ཉེར་བསྡོགས་ཀྱིས་སེམས་རྟེན་བྱས་ནས་དེ་ཡོད་འདྲ་བའི་ཕྱིར།ཉེར་བསྡོགས་ལས་མཐའི་རྣམ་གྲོལ་ལམ། །ཞེས་པས་སོ་ཟེར་ན། དེ་འདྲའི་ཕྱིར་མི་འོང་དེས་དངོས་གཞི་མ་ཐོབ་པར་དཀའ་སྟེ། དངོས་གཞི་ད་ལྟ་བ་མ་ཐོབ་པར་བཤད་ཚུལ་ཡོད་ཀྱང་དངོས་གཞི་མ་འོངས་པ་ཐོབ་པའི་ཕྱིར། མ་གྲུབ་ན།དེ་ལྟ་བུའི་དངོས་གཞི་མ་འོངས་པ་མ་ཐོབ་ན་དངོས་གཞི་མ་འོངས་པ་སུས་ཀྱང་་་700 ་

མཛོད་གནས་བརྒྱད་པ།མ་ཐོབ་པར་འདྲ་སྟེ། དེ་ཐོབ་པའི་གང་ཟག་དེ་ལྟ་བུ་མི་འཇོག་ན་གཞན་གང་ཡང་ངོས་འཛིན་མི་ནུས་སོ་ཟེར། ཁོ་ན་རེ། དེའང་མཐའ་གཅིག་ཏུ་ཁས་ལེན་པར་མི་བྱ་སྟེ། འདོད་ཉོན་ཙམ་སྤངས་མ་ཐག་པའི་དངོས་གཞི་ད་ལྟ་བ་མ་ཐོབ་ཀྱང་སྤྱིར་དངོས་གཞི་ཐོབ་པོ་ཞེ་ན། དེ་འདྲའི་དངོས་གཞི་དེ་སྦྱོར་བས་ཐོབ་པ་མིན་སྐྱེས་ཐོབ་ཀྱིས་ཐོབ་པ་ཡིན་དོན་མེད་པས། དེས་ན་སྐྱེས་སྦྱོར་གང་ཡང་མ་ཡིན་པའི་དངོས་གཞི་ཞིག་ཡོད་པར་འགྱུར་རོ་ཞེ་ན། ཁོ་ན་རེ། དེ་མི་འཐད་པར་ཐལ། དེ་ལྟར་ན་རྩ་བ་དང་འགལ་དོགས་ཆེ་བའི་ཕྱིར་ཏེ། རྩ་བར། བཅུ་གཉིས་དེ་དག་ཉི་ཤུར་ཡང་། །ཞེས་པས་སོ་ཟེར།གཟུགས་མེད་འཕགས་པ་ལ་བསྟན་འཛིན་གྱི་སྐྱེས་བུས་ཁྱབ་ཅེས་ཁས་་་་་ལེན་པ་ལ། ལ་ལ་ན་རེ། དེའི་འཕགས་པ་ཆོས་ཅན། ཉོན་མོངས་ཅན་མ་ཡིན་པའི་བསམ་པས་གཞན་ལ་ཆོས་སྨྲ་བ་བྱེད་པར་ཐལ། བསྟན་འཛིན་གྱི་སྐྱེས་བུ་ཡིན་པའི་ཕྱིར། ཁྱབ་སྟེ། མཛོད་ལས། སྟོན་པའི་དམ་ཆོས་རྣམ་གཉིས་ཏེ། །ལུང་དང་རྟོགས་པའི་བདག་ཉིད་དོ། །དེ་འཛིན་བྱེད་པ་སྨྲ་བྱེད་དང་། སྒྲུབ་པར་བྱེད་པ་ཁོ་ན་ཡིན། །ཞེས་བྱ་བར་བྱུང་ངོ་། །གཞན་དག་ན་རེ། འོ་ན། གཟུགས་མེད་པས་ངག་སྨྲ་བར་ཐལ། གཞན་ལ་ངག་སྨྲ་ཚུལ་དེའི་ཕྱིར། འདོད་ན། དེའི་ངག་དེ་ངག་ཡིན་པར་ཐལ། དེའི་ཕྱིར། འདོད་ན། ངག་དེ་ཆོས་ཅན། ལྕེ་རྐན་ལས་བྱུང་བར་ཐལ། དེའི་ཕྱིར། འདོད་ན། གཟུགས་མེད་པ་ལ་ནང་གི་གཟུགས་ཡོད་པར་ཐལ་བ་དང་། དེར་ངག་སྨྲ་བ་ཡོད་པར་ཐལ་བ་དང་། དེར་གཟུགས་ཡོད་པར་ཐལ་བ་དང་། ངེས་ཚིག་སོ་རིག་ཡོད་པར་ཐལ་བ་དང་། རྣ་བའི་མངོན་ཤེས་ཀྱང་ཡོད་པར་ཐལ་བ་སོགས་མཐའ་མེད་པའི་དོགས་པར་གྱུར་ཏོ། །ཁ་ཅིག གཟུགས་མེད་འཕགས་པ་བསྟན་འཛིན་གྱི་སྐྱེས་བུ་མིན་ནམ་སྙམ་མོ་ཟེར་ན། ཁོ་ན་རེ། དེ་ཆོས་ཅན། ཁྱོད་ཀྱིས་ལུང་ལ་ཐོས་བསམ་དང་གཞན་ལ་སྨྲ་བ་701 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སོགས་བྱེད་ན་གཟུགས་མེད་རྟེན་དུ་བྱེད་དགོས་པར་ཐལ། ཁྱོད་ཀྱི་བློ་རྩེ་དེའི་ཕྱིར། འདོད་ན། སྲིད་པ་ཐ་མའི་གཟུགས་མེད་འཕགས་པ་ཆོས་ཅན། ཚེ་དེར་དགྲ་བཅོམ་ཐོབ་པའི་ཐབས་མེད་པར་ཐལ། དེའི་ཕྱིར། ཡང་ན་དེའི་སྤྲུལ་བར་འདོད་པ་ནས་ཆོས་ཉན་དུ་མེད་པར་ཐལ། དེའི་ཕྱིར། འདོད་མི་ནུས་པར་གཞུང་གཞན་ལས་ཤེས་པར་བྱའོ། །ཁོ་ན་རེ། བསྟན་པ་འཛིན་ཚུལ་དེ་གཙོ་བོ་ཡིན་ཀྱང་གཙུག་ལག་ཁང་དང་མཆོད་རྟེན་བཞེང་བ་སོགས་བསྟན་པ་འཛིན་་་་་་་པའི་དོན་ཐོབ་པ་ཡིན་པའི་ཕྱིར། དེར་ཐལ། ཉོན་མོངས་བྲལ་བས་སྒོས་གཙུག་ལག་ཁང་བཞེང་བ་དེ་བསྟན་པ་བཟུང་བ་མིན་ན་དགེ་སློང་དང་སངས་རྒྱས་་་་་་་་སོགས་ལ་མཆོད་པ་ཕུལ་བ་དང་། ཕྱག་བྱས་པ་གུས་འདུད་བྱས་པ་ངག་གིས་ཀྱང་བསྙེན་སྒྲུབ་ཅི་ཙམ་བཟླས་པ་ཕྱག་འཚལ་བ་མཆོད་པ་རྒྱ་ཆེན་བྱས་པ་སྡིག་་་་པ་བཤགས་པ་རྗེས་སུ་ཡི་རང་བྱས་པ་ལ་སོགས་པའི་ཡན་ལག་བདུན་པ་ཅི་ཙམ་་་བྱས་ཀྱང་བསྟན་པ་འཛིན་པའི་མིང་མི་ཐོབ་ཅེས་པ་ནི་དཀའ་ས་ཡིན་ཏེ། དེ་དག་བསྟན་པ་ཡིན་མིན་འདི་བའི་འདོད་དཀའ་བའི་ཕྱིར་ཏེ། བསྟན་པ་འཛིན་ཚུལ་ལས་རིག་པའི་ཕྱིར་ཟེར་ན་དཔྱད་གཞི་ཞིག་ཡོད་དོ།འགྲེལ་བ་མངོན་པའི་རྒྱན་ལས། དེ་ལ་ལུང་གི་ཆོས་དེ་འཛིན་པར་བྱེད་པ་ནི་ལུང་བཞིན་དུ་ཤེས་ནས་ཉོན་མོངས་ཅན་མ་ཡིན་པའི་བསམ་པས་གཞན་ལ་སྨྲ་བར་བྱེད་པ་ཡིན་པའི་ཕྱིར་བསླབ་པ་གསུམ་ལ་སློབ་པ་དེ་དག་ནི་སྟོན་པའི་་་་་་བསྟན་པ་དམ་པའི་ཆོས་འཛིན་ཡིན་ནོ། །དེ་གཉིས་ལས་གཞན་པ་ནི་དམ་པའི་ཆོས་འཛིན་པ་མ་ཡིན་པས་ན་ཁོ་ནའི་སྒྲ་སྨྲོས་སོ། །དེའི་ཕྱིར་སྐྱེས་བུ་དམ་པ་ཁ་ཅིག་ནི་ལུང་ཆོས་གཙོ་བོར་འཛིན་པར་བྱེད་ལ། སྐྱེས་བུ་དམ་པ་ཁ་ཅིག་ནི་མངོན་པར་རྟོགས་པའི་ཆོས་འཛིན་པར་བྱེད་དོ། །སྐྱེས་བུ་དམ་པ་ཁ་ཅིག་ནི་གཉིས་ཀའང་འབད་པས་འཛིན་པར་བྱེད་དོ། །དེས་ན་དེ་དག་ཇི་སྲིད་དུ་གནས་702 ་

མཛོད་གནས་བརྒྱད་པ།པ་དེ་སྲིད་དུ་བསྟན་པ་དམ་པའི་ཆོས་གནས་པར་རིགས་པར་བྱའོ། །ཞེས་དང་།བདག་ཅག་གི་སྟོན་པ་བསྟན་པ་འདི་ལ་བསྟེན་ནས་སངས་རྒྱས་པ་ཡིན་ནམ་་་་་་་་བསྟན་པ་གཞན་ལ་བསྟེན་ནས་སངས་རྒྱས་པ་ཡིན་ཞེས་བརྗོད་ན་རིགས་སྨྲ་བ་ཁ་ཅིག བསྟན་པ་གཞན་ལ་བསྟེན་ནས་སངས་རྒྱས་པ་ཡིན་ནམ་སྙམ་ལ། སྟོན་པ་ཐུགས་རྗེ་ཅན་དེའི་རྒྱུད་ཀྱི་ལམ་གྱི་རིམ་པ་གང་ཡིན་ཀྱང་བསྟན་པ་གཞན་ལ་་་་་་་བསྟེན་ནས་ཐོབ་པར་འདྲ་སྟེ། རིན་ཆེན་སྒྲོན་མེ་ལས། བྱང་ཕྱོགས་སོ་བདུན་སོགས་ལ་སྒྲུབ་པ་བྱེད་ཚུལ་རང་གིས་ཐུགས་ཉམས་སུ་བསྟར་ནས་གཞན་ལ་་་་་་་་་བསྟན་པ་འདིའི་དབང་དུ་བྱས་པའི་སྒྲུབ་པ་བྱེད་ཚུལ་འདོམས་པས་འཇོག་གི།ཞེས་གསལ་བར་མཛད་པ་ལ། ཁ་ཅིག བདག་ཅག་གི་སྟོན་པ་དེ་བསྟན་པ་འདིའི་དབང་དུ་བྱས་པའི་རྟོགས་པའི་བསྟན་པ་འཛིན་པའི་གང་ཟག་ཡིན་ནམ་་་མིན་ཞེ་ན། དེ་ཉིད་ལས། འོ་ན་བདག་ཅག་གི་སྟོན་པ་དེས་བསྟན་པ་འདིའི་དབང་དུ་བྱས་པའི་བྱང་ཕྱོགས་སོ་བདུན་སོགས་ལ་སྒྲུབ་པ་ལག་ལེན་བྱེད་པར་་་་་ཐལ། བསྟན་པ་འདིའི་དབང་དུ་བྱས་པའི་རྟོགས་པའི་བསྟན་པ་འཛིན་པའི་གང་ཟག་ཡིན་པའི་ཕྱིར་ན་མ་ཁྱབ་སྟེ། ཞེས་གསུངས་པ་ལ། ཁ་ཅིག དེའང་དཔྱད་པར་བྱ་སྟེ། དེས་ན་སྟོན་པའི་རྒྱུད་ཀྱི་བྱང་ཕྱོགས་སོ་བདུན་པོ་རྟོགས་པའི་བསྟན་པ་ཡིན་པར་ཐལ། དམ་བཅའ་དེའི་ཕྱིར། འདོད་ན། དེ་ཆོས་ཅན།སངས་རྒྱས་ཀྱི་བསྟན་པའམ་ཆོས་འཁོར་དངོས་ཡིན་པར་ཐལ། རྟོགས་པའི་བསྟན་པ་ཡིན་ཚུལ་དེའི་ཕྱིར། འདོད་ན། དེ་ཆོས་ཅན། མཐོང་ལམ་ཡིན་པར་ཐལ། དེའི་ཕྱིར། ཁྱབ་སྟེ། མཐོང་ལམ་ཁོ་ན་ཆོས་འཁོར་དུ་འདོད་དགོས་པ་ཐམས་ཅད་ཀྱི་ཞལ་དུ་གྲགས་པའི་ཕྱིར། མཆིམས་ཊཱིཀ་ལས། ད་ལྟར་ནི་ཚེ་ཚད་དྲུག་ཅུ་བ་དང་མངོན་པའི་དུས་ཡིན་པར་མཁས་པ་དག་གིས་གསུང་ངོ་། །ཞེས་པ་ལ། ཊཱིཀ་ཆེན་ལས། ཇོ་བོ་ཆེན་པོ་རྗེ་ནི་སྟོན་པ་ཤིང་ཕོ་བྱི་བ་ལ་ལྷུམས་སུ་་ 703 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།ཞུགས། ཤིང་མོ་གླང་ལ་བལྟམས། ས་མོ་ཕག་ལ་སངས་རྒྱས། ཤིང་ཕོ་སྤྲེའུའི་སྟོན་ཟླ་ཐ་ཆུང་གི་ཡར་ངོའི་ཚེས་བརྒྱད་ལ་འདས་པར་བཞེད་ཅེས་པ་དང་་་་་་་་་་་དགོངས་པ་གཅིག་ཏུ་བཀྲལ་ཏེ་དཔྱད། ཁ་ཅིགརྩོན་རེ། བདག་ཅག་གི་སྟོན་པའི་ཐུགས་རྒྱུད་ཀྱི་རྟོགས་པའི་བསྟན་པ་དེ། བསྟན་པ་འདིའི་དབང་དུ་བྱས་པའི་ལུང་གི་བསྟན་པ་ལ་བསྟེན་ནས་བྱུང་བ་ཡིན་པར་ཐལ། བསྟན་པ་གཞན་ལས་བྱུང་བ་མིན་པར་འདྲ་བའི་ཕྱིར་ཏེ། བསྟན་པ་འདི་ལ་སངས་རྒྱས་པ་ཡིན་པའི་ཕྱིར། ཁ་ཅིག བཤད་ཚུལ་དེ་འཐད་པར་དཀའ་སྟེ། སངས་རྒྱས་རང་ཉིད་ཀྱི་ཐུགས་རྒྱུད་ཀྱི་བསྟན་པ་དེ་རང་ཉིད་ཀྱི་ལུང་ལ་བརྟེན་ནས་བྱུང་བ་ཡིན་ཚུལ་་་་་་་མེད་པའི་ཕྱིར། མ་གྲུབ་ན། སྟོན་པ་སངས་རྒྱས་དེ་རང་ཉིད་ལ་ཆོས་སྟོན་པ་བོ་ཡིན་པར་ཐལ། དེའི་ཕྱིར། འདོད་ན། སྟོན་པ་དེ་རང་ཉིད་ལ་ཆོས་སྟོན་པའི་བདག་པོ་ཡིན་པར་ཐལ་ལོ་ཞེ་ན་སྤྲོ་དགོས། ཁ་ཅིག སངས་རྒྱས་གཞན་གྱི་ལུང་རྟོགས་ཀྱི་བསྟན་པ་དང་སྟོན་པ་སངས་རྒྱས་འདིའི་ལུང་རྟོགས་ཀྱི་བསྟན་པའི་་་་་་ཡིན་པ་ཡོད་ཅེ་ན། འོ་ན་ལུང་གི་བསྟན་པ་དེ་གཉིས་ཀྱི་ཡིན་པ་ཡོད་པར་ཐལ།དེའི་ཕྱིར། འདོད་ན། སྟོན་པ་སངས་རྒྱས་དེ་བསྟན་པ་གཞན་དང་འདི་དག་ཀུན་གྱི་ལུང་གི་ཆོས་འཁོར་སྐོར་བ་བོ་བཞག་ཆོག་པར་ཐལ། བདེན་བཞིའི་ཆོས་འཁོར་དེ་སངས་རྒྱས་འོད་སྲུངས་ཀྱི་ལུང་གི་བསྟན་པ་ཡིན་པ་ནས་སྟོན་པ་སངས་རྒྱས་འདི་བའི་ལུང་གི་བསྟན་པའང་ཡིན་པའི་ཕྱིར། དེར་ཐལ། མདོ་སྡེ་ལས།ས་ཕྱོགས་འདི་ཉིད་དུ་འདས་པའི་སངས་རྒྱས་རྣམས་ཀྱིས་མདོ་སྡེ་འདི་ཉིད་་་་་་་་་གསུངས་ལ། མ་བྱོན་པའི་སངས་རྒྱས་རྣམས་ཀྱིས་ཀྱང་གསུངས་པར་འགྱུར་རོ། །ཞེས་བྱུང་། ཡང་དེ་ཉིད་ལས། སྔར་བསྐལ་བ་གྲངས་མེད་དཔག་ཏུ་མེད་པའི་སྔ་རོལ་ཏུ་སངས་རྒྱས་ཆེ་གེ་མོ་ཞིག་གི་དྲུང་ནས་མདོ་སྡེ་འདི་ཉིད་ཐོས་སོ། །ཞེས་བྱུང་བ་སོགས་སོ། །མཚན་བརྗོད་ལས། འདས་པའི་སངས་རྒྱས་རྣམས་ཀྱིས་་ 704 ་

མཛོད་གནས་བརྒྱད་པ།གསུངས། །མ་འོངས་རྣམས་ཀྱང་གསུངས་འགྱུར་ལ། །ད་ལྟར་བྱུང་བའི་རྫོགས་སངས་རྒྱས། །ཡང་དང་ཡང་དུ་གསུངས་པ་གང་། །ཞེས་བྱ་བས་དེ་བཞིན་དུ་བདེན་བཞིའི་ཆོས་འཁོར་ཀྱང་སྔོན་འདས་པའི་སངས་རྒྱས་ཀྱིས་གསུངས་པར་གོ་བར་བྱས་སོ་ཞེ་ན། འགྲེལ་མཛད་པ་དག་གིས། སྐྱོན་དེ་མེད་པར་ཐལ། མདོ་དེ་དག་གི་བརྗོད་དོན་དུས་གསུམ་གྱི་སངས་རྒྱས་རྣམས་ཀྱིས་བསྐོར་བས་ཡིན་ནམ་་་སྙམ་མོ་ཟེར། ཁ་ཅིག སངས་རྒྱས་འོད་སྲུངས་ཀྱི་གདུལ་བྱ་ལ་གྲུབ་མཐའ་སྨྲ་བ་བཞི་རིམ་བཞིན་དོན་གྱིས་ཐོབ་པར་ཐལ། བཤད་ཚུལ་དེའི་ཕྱིར། དེའི་ཆེད་དུ་བྱ་བའི་གདུལ་བྱ་ལ་བྱེ་སྨྲའང་འབྱུང་བར་ཐལ། དེའི་ཕྱིར། གང་ལྟར་ནའང་དཔྱད་པའི་གཞི་ཞིག་འབྱུང་ངོ་། །ཁ་ཅིག སངས་རྒྱས་འོད་སྲུང་གི་བསྟན་པ་དུས་འདིར་ཡོད་དམ་མེད། མེད་ཅེས་བརྗོད་དཀའོ་ཟེར་ན། འོ་ན། སྟོན་པ་སངས་རྒྱས་འདིའི་བསྟན་པའང་མ་འོངས་པའི་སངས་རྒྱས་ཀྱི་དུས་དེར་ཡོད་་་་་་་པར་ཐལ། དེའི་ཕྱིར། འདོད་ན། སངས་རྒྱས་འདིའི་བསྟན་པ་ལོ་ལྔ་སྟོང་དུ་གནས་པར་རྒྱལ་བའི་ལུང་གིས་ཟིན་པས་གསུངས་པ་ལ་ཇི་ལྟར་བྱ། ཡང་གཞན་དུ་ན་སྟོན་པ་སངས་རྒྱས་འདིའི་བསྟན་པ་ཐོག་མེད་ནས་འོངས་ཏེ་བསྐལ་བ་་་་་་་་དཔག་མེད་དུ་བྱུང་བར་འདོད་ཅེས་ཁྱོད་དག་བརྗོད་པར་འདྲའོ་ཟེར་བ་སོགས་་་ལ་སྤྲོས་སོ། །ཁ་ཅིག སངས་རྒྱས་འོད་སྲུང་གི་རྟོགས་པའི་བསྟན་པ་དང་སྟོན་པ་འདིའི་རྟོགས་པའི་བསྟན་པ་གཉིས་ལ་མུ་བཞི་ཡོད་ཅེས་བརྗོད་པ་ལ་དཔྱད། དེ་ཡང་དུས་གསུམ་གྱི་སངས་རྒྱས་ཀྱི་མཛད་པ་འཕྲིན་ལས་ལུང་རྟོགས་ཀྱི་ཆོས་་་་་་་་་འཁོར་སོགས་གདུལ་བྱའི་རྒྱུད་ལ་རྒྱུན་མི་འཆད་དུ་འཇུག་པའི་འགྲོ་བ་འདི་དག་་མ་ལུས་པར་ཐར་བའི་ལམ་བཟང་སྣང་བར་གྱུར་ཏོ། །ཞེས་ཕན་བདེའི་འབྱུང་གནས་རྒྱལ་བའི་བསྟན་པ་ལ་ཉི་ཟླ་བཞིན་ཆེས་་་་གསལ་བར་བྱེད་པའི་རྒྱལ་བ་གཉིས་པ་མཁས་མཆོག་དབྱིག་གི་གཉེན་པོ་ཞེས་་་་་་705 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།སྙན་པའི་གྲགས་པ་ས་གསུམ་དུ་ཁྱབ་པ་འདི་ཉིད་ཀྱི་མངོན་པའི་མཛོད་མཆོག་ཏུ་གྱུར་བ་དེ་ནི་བསྟན་པའི་མིག་ཏུ་གྱུར་བའི་གཞུང་བཟང་དེ་ཉིད་ལ་སྟོབས་ཤུགས་ཆེན་པོའི་སྒོ་ནས་བརྩོན་པ་ལྷུར་ལེན་བྱས་ཏེ་མྱུར་ཏུ་བླ་མེད་བྱང་ཆུབ་ཀྱི་ལམ་ལ་་རྩོལ་པར་མཛོད། །ཅེས་ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་་་་་་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ལས་གནས་བརྒྱད་པའི་སྐོར་་་་བཤད་པའོ། །སྨྲས་པ། འཛམ་གླིང་མཁས་མཆོག་བྱེ་བའི་གང་གི་གཙུག་ནོར་སྐྱེ་དགུའི་མགོན་གྱུར་སངས་རྒྱས་གཉིས་པ་ཡིས། །རྒྱལ་བསྟན་མ་ལུས་མཁྱེན་པས་ཉི་མ་བཞིན་དུ་ཆེས་ཆེར་ལེགས་བཤད་སྙིང་བོ་གསལ་མཛད་པའི། །མཁས་མཆོག་བྱེ་བའི་གང་གཱའི་ཆུ་རྒྱུན་རྒྱུན་མི་འཆད་པའི་བརྒྱུད་པའི་མན་ངག་བདེན་་པའི་མཐུས། །ཆོས་མངོན་རྒྱ་མཚོའི་གླིང་ནས་བགོ་སྐལ་ཅུང་ཞིག་ཐོབ་པ་བསྟན་འགྲོའི་དཔལ་དུ་འཕེལ་གྱུར་ཅིག །རྒྱལ་བའི་བསྟན་པའི་ཆོས་ཀྱི་བང་མཛོད་ལས། །མདོ་སྔགས་བསྟན་པའི་ཉི་འོད་སྒྲོན་མེ་འདི། །འཇམ་མགོན་རྒྱལ་བའི་གཟི་བྱིན་འབར་བའི་མཐུས། །འཛིན་སྐྱོང་སྤེལ་བའི་བསྟན་འཛིན་ས་སྟེང་ཁྱབ། །འགྲོ་ལ་ཉི་བཞིན་སྐྱོང་མཛད་ཀུན་མཁྱེན་བླ་མ་ཡབ་སྲས་ཀྱི། །རབ་དཀར་ཐུགས་རྗེའི་འོད་སྣང་བློ་གྲོས་བཟང་བོའི་འཕྲིན་ལས་ཀྱིས། །འགྲོ་ལ་བརྩེ་བའི་ཕན་པར་ལྷག་བསམ་རྟག་ཏུ་རྒྱས་མཛད་པས།།ཚེ་རབས་ཀུན་ཏུ་པད་མོའི་འཕྲེང་བར་རྗེས་སུ་འཛིན་གྱུར་ཅིག།འཇིགས་བྲལ་གནས་ལྔར་བྱང་བའི་བཤེས་གཉེན་རིན་ཆེན་ལྷུན་་ 706་

མཛོད་གནས་བརྒྱད་པ།པོར་ཤེས་བྱའི་དཀྱིལ་འཁོར་ཡིད་ཙམ་ཉིད་དུ་དབང་བོའི་མིག་སྟོང་ཤར་གྱུར་བས། །དགའ་བའི་ཟློས་གར་རྣམ་པ་བྱེ་བ་ཕྲག་བརྒྱར་བསྒྱུར་བའི་ངོ་མཚར་བཀོད་པས་གཟིགས་མོར་ཚེ་རབས་ཀུན་ཏུ་པད་མོའི་ཕྲེང་བ་དཀར། །གང་གི་ཆུ་རྒྱུན་སྙིང་ལ་རེག་པའི་ལྕགས་ཀྱུ་ཟུག་པས་བདུད་རྩིའི་ཕྲེང་རྒྱུན་ཡང་དག་གྲུབ་པས་གདུང་སེལ་དགའ་བ་ཆེན་པོ་ལས །ཟབ་ཡངས་རིགས་པའི་འོད་སྟོང་ངོ་མཚར་ཅི་ཡང་བཀྲ་བའི་རིགས་ལམ་མིག་གི་དགའ་སྟོན་འདྲེན་པའི་ཟབ་ལམ་གསེར་གྱི་ཤིང་རྟར་གྱུར། །དཔག་ཡས་མཁས་མཆོག་སྤྱོད་པའི་བརྒྱུད་འོངས་ལས། །ལྷག་བསམ་དག་པས་རབ་བསྤན་འཇིར་སྦྱར་ནས། །དགེ་བ་གང་བསགས་ཕ་མ་གརྩོར་བྱས་ཏེ། །རང་གཞན་སྐུ་བཞིའི་གོ་འཕང་མྱུར་ཐོབ་ཤོག །བསླབ་གསུམ་ཉམས་ལེན་ངུར་སྨྲིག་འཛིན་པ་ཡིས། །རྒྱལ་བསྟན་པད་མོའི་འཕྲེང་བ་ཡོངས་བཟུང་ནས། །འཆད་རྩོད་རྩོམ་པའི་རྣམ་དཀར་སྲིད་མཐའི་བར། །ཐུབ་བསྟན་ཕྱོགས་བཅུར་རྒྱས་པའི་བཀྲ་ཤིས་ཤོག །བདག་ཀྱང་ཚེ་རབས་ཀུན་ཏུ་དལ་འབྱོར་ལུས། །ཚངས་སྤྱོད་གཙང་མའི་གོས་ཀྱིས་རབ་རྒྱན་པས། །རྒྱལ་བ་གཉིས་པའི་བསྟན་པ་ཚུལ་བཞིན་དུ། །707 ་

ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས།འཛིན་སྐྱོང་སྤེལ་བས་གཞན་དོན་འགྲུབ་གྱུར་ཅིག །བསྟན་སྲུང་དཔའ་བོ་མཁའ་འགྲོའི་ཚོགས་རྣམས་ཀྱིས། །འཕྲིན་ལས་དབྱར་གྱི་མཚོ་བཞིན་བཅུད་ལ་རོལ། །ཡིད་ལ་སྨོན་པ་ཇི་བཞིན་འགྲུབ་པ་དང་། །བྱང་ཆེན་རྒྱ་མཚོའི་ཀློང་དུ་མྱུར་འགྲུབ་ཤོག །ཅེས་འཇམ་མགོན་རྒྱལ་བ་གཉིས་པའི་བསྟན་པ་ཚུལ་བཞིན་དུ་སྐྱོང་བར་མཛད་པའི་དམ་པ་དུ་མའི་བཀའ་ལུང་དྲི་མ་མེད་པ་དང་ཕྱོགས་ཡས་མས་ནས་་་་བླ་སྤྲུལ་དུ་མ་དང་མགོན་དགེ་བའི་བཤེས་གཉེན་མང་བོའི་བཀའ་ལུང་སྤྱི་བོར་་་་་བསྟེན་ཅིང་གཞན་སློབ་བུ་འགའ་རེས་རང་གཞན་དུ་མའི་དོགས་གཅོད་བྱེད་་་་་་་ཚུལ་བརྗེད་བྱང་དུ་ངེས་པར་གལ་ཆེ་ཞེས་ཡང་ཡང་བསྐུལ་བའི་ངོར། དཔལ་ལྡན་བླ་མ་དམ་པ་རྣམས་ཀྱི་བཀའ་དྲིན་དང་། ཆོས་གྲྭའི་སྐབས་ཀྱི་སྤྲོ་ཚུལ་རྒྱ་མཚོའི་ཆུ་ཐིགས་ཙམ་ཞིག་རང་བློས་གང་ཤར་སོགས་ཆོས་ཀྱི་མཆོད་སྤྲིན་དུ་་་་་་་་་གདན་ས་ཆེན་པོ་བཀྲ་ཤིས་གཡས་སུ་འཁྱིལ་བའི་གླིང་དུ་རྡོ་རམས་པ་འཇམ་་་་་་་་དབྱངས་རྒྱ་མཚོའམ་མིང་གཞན་རྔ་བ་ཀུན་པོ་ཞེས་འབོད་པས་རང་ཤག་དམ་་་་་་ཆོས་དགའ་ཚལ་དུ་མང་ཆེར་བྲིས་པ་དང་གཞན་རྣམས་སྔོན་པོ་ཐང་དགའ་ལྡན་་བཤད་སྒྲུབ་དར་རྒྱས་གླིང་དུ་དགེ་རྒན་ལ་འགྲོ་བཞིན་པའི་དུས་དེར་སྤྱི་ལོ་ཉིས་་་་སྟོང་ལྔ་ཤིང་བྱ་ལོར་མགོ་བརྩམས་ཏེ་ཉིས་སྟོང་དྲུག་མེ་ཁྱི་ལོར་ལེགས་པར་མཇུག་རྫོགས་པར་བྲིས་པའོ། ། ། ། སརྦ་མངྒ ལོ། །708 ་

དཔེ་སྒྲིག་འགན་འཁུར་པ་ཁྲོས་མ་ཐར།མདུན་ཤོག་ཇུས་འགོད་པ་ལུས་ཅན་ཞུང་།ཇུས་འགོད་ལག་རོགས་རིག་འཛིན་དབང་མོ།ཆོས་མངོན་རྒྱ་མཚོའི་དགོངས་དོན་གསལ་བར་བྱེད་པའི་དོགས་དཔྱོད་ལེགས་བཤད་ཀུན་བཏུས་བློ་གསལ་སྒྲོན་མེ་ཞེས་བྱ་བ་བཞུགས་སོ། །རྔ་བ་འཇམ་དབྱངས་རྒྱ་མཚོས་བརྩམས།ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།པེ་ཅིན་ཉུག་ཧྲན་ཧྲི་ཤིན་འགྱིག་པར་ཁང་གིས་དཔར་བཏབ།༢༠༠༧ལོའི་ཟླ༢པར་དཔར་གཞི་དང་པོ་བསྒྲིགས།༢༠༠༧ལོའི་ཟླ༢པར་པར་ཐེངས་དང་པོ་བཏབ།152ཁོ 978—7—80057—844— 1༼2་11རིན་གོང་སྒོར། 26 80

ཆིཇི ཿ ་— ཚོནེེ་ རྟསྤྱོ ཆོཇི རྩཇི ཅི ཅི་ རི སྐེ རིརི ཇུ་ཪྴ ཏྲེལྷ རྟ སྤྱོ་སྙེ ཅི སྟཅིབྱུསྤྲོསྡུསྙེགླུ ག76—7—60057—6༥༥—1 ཛོཕྱོ ཅི ་—ཀྵི ཅི ་ཆིཏྲྂཚོཆི ཙཱཀྱི་ཊཱ སྣ་་ཆིརཱི བྱེ་〉ཀྱི།་ཇིཪྵ་ ཛྭ1་ཅ་ཇིཀྱི ཅི ཅི་ —་—་ ་དཱི་་༷་ཤཱ་སྒྱུ ་ ཅི—་ཏྲེ —9 787800 (57844 སྐེ 〉 བློཧྥུ ་ ་ — —ཝ——ཚོ